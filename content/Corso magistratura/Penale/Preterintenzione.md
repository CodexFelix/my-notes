---
Fonti
Art. 43 cp c.2
---

Nell'originario impianto del codice penale, prima dell'avvento della Costituzione, la preterintenzione rappresentava una delle forme tipiche dell'elemento soggettivo, al pari del dolo e della colpa (43 cp), nonché menzionata dal secondo comma dell'art. 42 cp, che ne richiede l'espressa previsione
La preterintenzione è una forma di elemento soggettivo eccezionale (42 c. 2 cp): per i delitti la regola è il dolo.

Le ipotesi di responsabilità oggettiva sono invece prive di espressa disciplina e costituiscono una categoria residuale (come emerge dall'espressione "posto altrimenti a carico dell'agente"), che ricomprende le fattispecie di parte speciale nonché le norme di parte generale del cp che, prima dell'entrata in vigore della Costituzione e dell'affermazione del principio di personalità della responsabilità penale (prima intesa come divieto di responsabilità per fatto altrui, poi per fatto proprio colpevole), consentivano di addebitare un evento e la relativa responsabilità al reo, a prescindere dall'accertamento di un effettivo coefficiente soggettivo rispetto al fatto commesso.

##  Definizione 
Praeter intenzione, definito dal legislatore come oltre l'intenzione: condotta rivolta alla causazione di un'offesa, da cui derivi un evento dannoso o pericoloso più grave di quello voluto dal reo

Similmente alla colpa, l'evento non è voluto.
Tuttavia, a differenza della colpa, manca una norma cautelare violata e la condotta è diretta (intenzionalmente rivolta) a cagionare l'evento meno grave

L'ordinamento penale conosce due principali fattispecie preterintenzionali, legate alla morte di una persona, punite come delitti (sono assenti fattispecie contravvenzionali di preterintenzione)
- Omicidio preterintenzionale (584 cp)
- Aborto preterintenzionale (593-ter c. 2) (introdotta originariamente dalla L. 194/1978)
	- Si discute se sia fattispecie speciale (genus a species) dell'art. 584 o se sia norma alternativa e quindi in mancanza di sua operatività non opererà l'art. 584 [[Preterintenzione#^18c6dc]]
	- l'art. 593-ter cp prevede come atto base solo le lesioni, e non anche le percosse, rispetto alle quali può verificarsi un vulnus di tutela per la gestante.
		- occorre quindi, per evitare tale vulnus di tutela, interpretare l'art. 593-ter come species del 584 cp, che trovi applicazione nelle ipotesi speciali di gravidanza; il rapporto di specialità viene meno quando la persona che esiste allo stato di feto acquisisca la sua autonomia, non troverà applicazione il 593-ter nei casi in cui la condotta lesiva avvenga dopo l'inizio del travaglio.
	- il c. 2 punisce chi "provochi l'interruzione della gravidanza con azioni dirette a provocare lesioni alla donna"
	- il c. 4 prevede inoltre che se dall'aborto preterintenzionale derivi anche la morte della donna si applica la reclusione da 8 a 16 anni; se lesioni gravi da sei a dodici anni
	- il c. 4 è una circostanza aggravante speciale secondo C. cost., così da non ritenere irragionevole il trattamento differente con la (punita più gravemente) fattispecie di omicidio preterintenzionale.
- Art 223 c. 2 L. Fall. reati di bancarotta
- Per alcuni i reati aggravati dall'evento

Determina anticipazione della tutela penale, per quegli atti che sono connotati da una pericolosità per plausibile escalation (regolarità statistica) dell'offesa, omogeneità dei diritti lesi dalla condotta di lesioni con quelli di omicidio.

Pone delle tensioni con il principio di colpevolezza, specie se interpretato alla stregua della giurisprudenza prevalente di legittimità

# Omicidio preterintenzionale
### Atti diretti a integrazione di un reato base
Sono reati base:
- Percosse (581): reato di condotta
- Lesioni (582): reato d'evento causalmente orientato. L'evento è unico ed è la malattia da intendersi, come insegnato da SU Giulini, in senso oggettivo, senza che rilevi il profilo del benessere in senso lato
- Può essere un reato complesso che lo comprenda (rapina):
	- caso di piazza S. Carlo in cui fu addebitato l'omicidio preterintenzionale anche se il reato base addebitato era la rapina. Il reato fine che ricomprende il reato mezzo di cui agli artt. 581 e 582 consente ovviamente l'applicazione del 584 cp

L'omicidio preterintenzionale, al pari del 586 cp, al pari dei reati di evento sono in realtà forme di aberratio delicti speciali.

### E' compatibile la preterintenzione con condotte di base omissive?
La formulazione "atti diretti a" e "azioni dirette a" usate dal legislatore ha sollevato tale dubbio
- Orientamento restrittivo, fa leva sul dato letterale (diretto a) per escludere la configurabilità del delitto preterintenzionale in forma omissiva
- Orientamento favorevole a un'interpretazione sistematica (l'art. 43 nel dare la definizione di preterintenzione parla di omissione) con le singole norme incriminatrici e il fatto che tanto l'omicidio quanto le lesioni possono essere cagionate mediante omissione: il legislatore prende in considerazione l'omissione come causa dell'evento più grave; sia l'omicidio che le lesioni possono essere cagionate mediante omissione
	- es. sanitario disonesto che non somministri le cure necessarie al paziente per protrarre i tempi di degenza (condotta omissiva diretta a ledere), ma che in questo modo ne determini la morte (evento più grave ma non voluto)

### Il reato base di percosse o lesioni deve essere perfetto o basta il tentativo (atti diretti e idonei) o anche una condotta non integrante il tentativo (meramente diretti)?
- L'art. 584 parla di atti semplicemente diretti a commettere uno dei delitti
	- La forma è più ampia di quella usata dal legislatore nel tentativo (56), ove richiede atti idonei diretti in modo non equivoco
- La giurisprudenza ritiene che il tentativo non sia necessario:
	- argomento letterale, art. 584 parla solo di atti diretti
	- l'idoneità emerge dalla causazione di un evento più grave di quello voluto dal reo
	- teleologico: ratio di tutela della vita si basa sulla logica di sconsigliare e colpire anche atti che hanno quello scopo se poi da essi deriva quell'evento (es. minaccia, inseguimento, comportamento che pur non integri un tentativo)
- Dottrina unanime è invece contraria a questa apertura al tentativo inidoneo, che sarebbe in violazione con i principi di materialità e offensività, richiedendo che il tentativo debba essere completo:
	- il dato letterale di per sè non è decisivo, la formula atti diretti si trova in molte norme (Delitti di attentato sono formulati come reati di pericolo in astratto, ma che una lettura costituzionalmente orientata alla luce del principio di offensività li interpreta come richiedenti quantomeno il superamento delle soglie del tentativo)
	- Fiandaca aggiunge che non si vede come un atto che non sia quantomeno tentativo produca dal punto di vista del nesso causale la morte. E' necessaria una idoneità ex ante per giustificare la causalità ex post.
	- il 584 si differenzia dal 586, richiede un atto base particolarmente forte e per questo prevede un trattamento punitivo più grave, viceversa il 586 consente anche reati diversi e tentativi atipici. 
	- Dovrà quindi applicarsi l'art. 586, se è integrato quantomeno il reato di minacce, o, ove non possibile, il 589 cp (omicidio colposo)

#### E' sufficiente il dolo eventuale del reato base?
Sì, la giurisprudenza lo ritiene sufficiente
D'altronde anche il tentativo, che richiede in più atti idonei diretti in modo non equivoco, è ritenuto imputabile anche a titolo di dolo eventuale 

#### E' possibile il tentativo di reato preterintenzionale?
No, è ontologicamente inammissibile: il dolo del tentativo, è incompatibile con la non volontarietà dell'evento nella preterintenzione (584 cp)

#### Non è ammesso il concorso anomalo (116 cp) in omicidio preterintenzionale
Il 584, richiedendo la volontà da parte di tutti del reato base (di percosse o lesioni), può combinarsi col 110, ma non col 116, che esige che uno dei concorrenti abbia voluto un reato diverso e meno grave

### E' necessaria l'identità del soggetto passivo tra reato base e reato finale di omicidio?
L'art. 584 parla in termini generali di morte di "un uomo", mentre l'art. 630 c. 2 parla specificamente di morte "del sequestrato"; deporrebbe quindi a favore della tesi che consente omicidio preterintenzionale di persona diversa a quella cui erano dirette le percosse/lesioni
- Tesi contraria afferma invece che sia necessaria l'identità di persona offesa
	- applicazione peculiare applica aberratio ictus (82) per imputare la morte di persone diverse: caso di Piazza S. Carlo

## Elemento soggettivo nella preterintenzione
Dalla nozione di preterintenzione emerge la peculiarità di tale elemento soggettivo, che si caratterizza per la volontarietà della condotta del reo e per l'assenza invece di volontà nella causazione dell'offesa, poiché diversa e più grave di quella effettivamente voluta.
La rappresentazione e volontà del reo con riferimento alla condotta base, non trovano riscontro nella causazione della diversa e più grave offesa rispetto a quella che intendeva realizzare (si verifica la morte in luogo delle percosse o lesioni); inoltre, con riferimento all'evento effettivamente realizzato, manca del tutto la volontà del reo di cagionare l'offesa specifica concretamente realizzata.

La preterintenzione si pone in attrito con il principio di colpevolezza e rischia di essere riferita al soggetto agente a titolo di responsabilità oggettiva, per il sol fatto di essere derivata da una condotta diretta a commettere un delitto (qui in re illicita versatur, tenetur etiam pro casu).

1. I profili di contrasto con il principio di personalità (colpevolezza) della responsabilità hanno lasciato indifferente una parte della dottrina - che ha ritenuto rispettato detto principio proprio in forza della previsione della preterintenzione come ==*tertium genus==* di elemento soggettivo, così da ritenere sussistente la colpevolezza del reato.
	- a tale orientamento si è obiettata la rilettura da parte della giurisprudenza per correggere o prevenire la violazione del principio di colpevolezza (sentt. 364 e 1085/1988).
2. Diverso orientamento incentra volontà sulla condotta base, ==dolo misto a responsabilità oggettiva.== 
	- Falsa soluzione al problema: C. Cost. 1085/88 ha affermato che occorre che la colpevolezza abbracci ogni elemento costitutivo della fattispecie penale, compreso l'evento lesivo derivato dalla condotta del reo
3. ==Dolo misto a colpa, tuttavia concepita come "colpa presunta"==, individuando la norma cautelare violata nelle norme penali che puniscono la condotta-base (percosse o lesioni). Le norme incriminatrici tuttavia, non presentano alcun contenuto cautelare: ne deriva che non è data ravvisare alcuna forma di colpa, che finisce invece per mascherare responsabilità oggettiva del reo. L'evento è infatti posto a suo carico in assenza dei necessari presupposti perché gli si possa muovere un rimprovero per colpa. Inoltre il reo dovrebbe essere punito per colpa, dato che la volontarietà della condotta del reo non osta alal configurazione della responsabilità colposa per l'evento cagionato (si pensi ai casi di colpa cosciente, in cui l'agente viola intenzionalmente la norma cautelare)
4. Dolo misto a colpa in concreto (prevedibilità ed evitabilità dell'offesa più grave), senza tuttavia individuare una fonte normativa della regola cautelare, ma richiedendo al soggetto agente di formulare il giudizio di prevedibilità ed evitabilità proprio della colpa generica. (Cass. 19611/2006: i problemi di compatibilità con il principio di colpevolezza che la preterintenzione pone possono essere superati attraverso l'accertamento della colpa del reo in relazione all'evento, che sussiste allorché quest'ultimo risulti prevedibile e quindi evitabile al momento del fatto)
	- critiche della dottrina: la condotta del reo non corrisponde a quella rappresentata e voluta da quest'ultimo - poiché determina un evento diverso da quello prefigurato; è inoltre paradossale ritenere che l'ordinamento ponga in capo al reo un dovere cautelare in relazione allo svolgimento dell'attività criminosa ("non delinquere, ma se commetti un delitto, fallo in modo diligente"). Infine non è stata ritenuta convincente la scissione in due momenti dell'elemento soggettivo di un reato che invece resta unico.
5. Cass. 13673/2006 (conf. da sentt. 41047/2012 e 791/2013) ha affermato il carattere unitario dell'elemento soggettivo preterintenzionale: prevedibilità dell'evento, lungi dall'integrare una forma di colpa in capo al reo, costituirebbe una componente necessaria della preterintenzione, che sussiste in re ipsa e che risulta assorbita dalla intenzione di ledere o percuotere. L'evento più grave deve qualificarsi come un rischio insito nella condotta base, che il reo prevede nel memento in cui si rappresenta e decide di compiere gli atti diretti a ledere o percuotere; occorrerà pertanto accertare esclusivamente il dolo della condotta base per ritenere sussistente, in quanto assorbita, la prevedibilità dell'evento più grave (che consentirebbe di soddisfare il requisito di necessaria colpevolezza, imposto ex art. 27 Cost. per tutti gli elementi costitutivi del reato)
	- severe critiche in dotttrina: dietro l'apprezzabile intento di evitare un'innaturale scomposizione dell'elemento soggettivo, si cela una forma occulta di responsabilità oggettiva, dal momento che l'accertamento in giudizio della prevedibilità ed evitabilità dello specifico evento cagionato, consentiva di ravvisare il coefficiente psicologico minimo, necessario per muovere un rimprovero al reo. 
	- Affermare invece che la prevedibilità sarebbe immanente nella volontà della condotta base, sul presupposto che l'evento più grave deve ritenersi sempre prevedibile nei reati contro l'incolumità personale, significa eludere la necessità di accertamento in giudizio dell'elemento soggettivo - in violazione non solo del principio di colpevolezza (27 c. 1 e 3 Cost.), ma anche la presunzione di non colpevolezza ex art. 27 c. 2.


### L'evento più grave non necessita della colpa, ==tesi criticata==
La Cassazione ormai da 15 anni è convinta che alla preterintenzione debba attribuirsi non una lettura bifasica ma unitaria. E' inutile distinguere il criterio di imputazione dei due eventi, così dividendo l' unitarietà in maniera artificiosa (dolo mista a colpa in concreto o a colpa oggettivata). Il reato è unico, l'evento finale è unico: imputazione dell'evento in base al dolo del reato base assorbe in termini di intrinseca prevedibilità l'evento più grave che è caratterizzato da una progressione lesiva statisticamente naturale e presa in considerazione con una presunzione legale assoluta dalla legge.
- Non c'è spazio alla prevedibilità in concreto dell'evento hic et nunc: è la legge a prevedere l'evento
- A differenza del 586, in cui c'è disomogeneità tra reato base e finale (cessione di stupefacente, resistenza a PU che muore nell'inseguimento, minaccia con busta d'acqua con cardiopatico che muore per spavento, estorsione cui segue il suicidio del commerciante). Per il 586 è necessario la prevedibilità in concreto, mentre nel 584 il reato base non è eterogeneo rispetto a quello finale, che tutela un bene appartenente alla stessa famiglia del diritto alla vita
- la lettera del 584 cp parla semplicemente di cagionare (in termini puramente causalistici)
- Affermandosi la necessità di provare la colpa, si implicherebbe il dovere di individuare delle regole cautelari in re illicita (il rapinatore modello, il criminale modello) 
- Si opera quindi secondo il parametro del versari in re illicita

Critiche della dottrina, recepite da Ass. Sassari (2022): 
- l'evento morte connota il disvalore della fattispecie di omicidio preterintenzionale ed addebitarlo in via oggettiva determina una forma di responsabilità oggettiva pura (in quanto incidente sugli elementi essenziali della fattispecie)
- appare conforme ad esigenze di prevenzione generale imporre delle regole cautelari anche ai comportamenti illeciti, nel versari in re illicita. Le regole cautelari servono d'altronde per le attività rischiose, tra cui sicuramente rientrano le attività illecite
- la dottrina fa alcuni esempi, che Sassari riprende:
	- Aborto, deve rispettare la L. 1972 e le norme dell'arte medica a tutela della donna e del nascituro anche se illecito 

La soluzione della Cassazione di rinunciare alla prevedibilità in concreto dell'evento è in definitiva errato per la dottrina:
- l'elemento normativo del 584 non è decisivo, anche gli artt. 116 e 83 che evocano la causalità sono stati interpretati in modo costituzionalmente orientato
- Si viola il divieto di responsabilità oggettiva pura (e non spuria). Ciò dimostrato anche dalla differenza sostanziale di trattamento penale
- La collocazione sistematica della preterintenzione tra dolo e colpa suggerisce la natura di dolo misto a colpa
- Non si giustifica il trattamento differenziato del 584 rispetto ad altre ipotesi in cui o legislativamente o giurisprudenzialmente eventi più gravi di quello voluto sono addebitati solo a titolo di colpa in concreto: 
	- per le aggravanti, la riforma del 1990 impedisce addebito oggettivo (59 cp)
	- 83 (genus di cui l'art. 584 rappresenta una species, e per cui la giuriprudenza richiede la colpa in concreto), 116 (idem giurispr) e 586 (la sentenza Ronci del 2009 ha ripudiato meccanismi oggettivi o pseudo oggettivi, dolo misto a colpa astratta - ritenendo l'unica forma di colpa costituzionalmente compatibile quella in concreto)
	- l'argomento che ritiene differente il 586 cp per la lontananza del reato base da quello finale, non tiene conto che anche le percosse lievi possono essere causalmente e soggettivamente distanti dall'evento letale
- La disparità di trattamento è ancora più accentuata se si pensa che sarebbe punito un omicidio in cui difetta pure la colpa (e non sarebbe quindi punibile con la decisamente più lieve fattispecie di 589 cp)

### Caso dell'omicidio preterintenzionale aberrante (Cass. 13192/2019)
- L'art. 82 cp opera una fictio iuris, ritenendo sussistente il dolo di percorse diretto verso la diversa vittima attinta - pur se non è quella oggetto del dolo effettivo.
- Di conseguenza il dolo di percosse, trasferito sulla base del 82 cp, combinato con l'art. 584 cp, determina una progressione criminosa verso la diversa vittima di cui è cagionata la morte
- La Cassazione non ritiene di applicare l'art. 83 perché norma riguardante eventi diversi, mentre la fattispecie in esame riguarderebbe eventi omogenei.
	- non è pure applicabile l'art. 586, che presuppone un delitto diverso da percosse o lesioni, mentre il delitto preterintenzionale l'evento non voluto si colloca lungo quella linea di progressione omogenea che è il risultato della condotta diretta a ledere.
	- nel 586 l'evento più grave è non solo non voluto ma si colloca al di fuori della cosciente determinazione del reo, anche come possibilità.
	- Altro elemento differenziale della preterintenzione è il nesso di causalità nel delitto preterintenzionale: tra gli atti di base e l'evento ulteriore deve intercorrere il rapporto di causalità. La condotta delittuosa deve avere insito lil rischio di porsi come concausa della morte o lesione

Logica seguita dalla Cassazione:
1. L'evento di morte è omogeneo con le percosse, così è operabile l'estensione del dolo come se avesse commesso in danno della persona offesa (art. 82 cp)
2. In conseguenza di ciò, dalle lesioni cagionate alla persona offesa deriva, quale conseguenza non voluta la morta (imputabile ex art. 584 cp)

Critiche della dottrina:
Il mutamento dell'evento impedisce di ritenere che quanto voluto si sia effettivamente realizzato - il verificarsi dell'evento ulteriore non voluto dovrebbe essere ricondotto alle regole del concorso formale (lesioni ed omicidio colposo)
- Le due norme sono eccezionali 
	- l'art. 584 perché imputa a titolo di dolo ciò che è in realtà compiuto a titolo di colpa (o seguendo la giurisprudenza maggioritaria di responsabilità oggettiva da versari in re illicita)
	- l'art. 82 cp perché deroga alle regole sul dolo, imputando a titolo di dolo ciò che è provocato da sola colpa
- In quanto eccezionali non possono superare i limiti di entrambe creando una fattispecie che è atipica perché:
	- l'art. 584 postula come requisito implicito l'==identità del soggetto passivo== nel reato base e in quello finale, altrimenti lo scarto rispetto alla normalità è ancora più forte ed è difficile sostenerne la prevedibilità per il reo. La peculiare base dolosa (ma anche oggettiva, "diretti a") del 584 non si presta ad ibridarsi con l'art. 82. 
	- l'art. 82 richiede esplicitamente ==l'identità di evento==: ibridandolo ad art. 584 cp, si estende ad eventi diversi (come la morte di persone diverse)

==La soluzione preferibile è l'applicazione dell'art. 83 cp,== sull'aberratio delicti, che è espressione di un principio generale:
- l'espressione "a titolo di colpa", originariamente intesa come responsabilità oggettiva o da colpa astratta, è oggi intesa in senso conforme a Costituzione -> colpa in concreto, prevedibilità dell'evento
Si risponderà quindi di rapina (o tentata rapina) in concorso con omicidio colposo.

### Il criterio di imputazione colpevole dell’omicidio preterintenzionale: la Cassazione segna un ritorno ai binari costituzionali
Cass., sez. V, sent. 27 settembre 2022 (dep. 7 dicembre 2022), n. 46467, Pres. Pezzullo, rel. Catena

>==Superata la tesi del cd. dolo unitario== (secondo cui il dolo di percosse o lesioni implicherebbe ex se la previdibilita dell’evento morte). Si accoglie la tesi secondo cui, non diversamente da ogni altro caso di delitto aggravato da un evento necessariamente non voluto, ==l’evento aggravatore deve essere in concreto prevedibile==. Si evidenzia inoltre la sostanziale diversità tra la colpa in senso stretto (che caratterizza le attività a rischio base lecito) e la prevedibilità in concreto, in cui non c’è violazione di regola cautelare (prevenzionale) diversa dal dovere e di astensione, ma solo, appunto, l’elemento soggettivo della prevedibilità in concreto dell’evento più grave. Sul piano teorico, è una sostanziale adesione alla tesi (prevalente in dottrina) che esclude che vi siano “vere” regole cautelari per chi svolge attività totalmente vietate. Sebbene denominata “colpa comune”, è evidente come questa “prevedibilità” in concreto sia molto diversa sia dalla colpa generica sia da quella specifica, entrambe caratterizzate dalla violazione di una specifica regolare cautelare (non scritta o scritta) e non solo di un generale dovere di astensione.
>Nell'omicidio preterintenzionale va individuato ==un elemento ulteriore rispetto alla causazione== - non voluta dell'evento morte, scaturente dagli atti volontari diretti a percuotere o ledere: in altre parole, l'evento letale ==deve essere non solo causalmente derivato dalla condotta diretta a percuotere o ledere, ma deve anche essere riconducibile allo specifico rischio concretamente prodotto dall'azione lesiva.== 
>E' proprio il richiamo all'area di rischio ad orientare il ragionamento, nel senso di ritenere che del delitto preterintenzionale non può che rispondersi unicamente nel caso in cui ==un uomo ragionevole poteva rappresentarsi l'intervento del fattore causale che ha fatto degenerare le percosse o le lesioni nell'evento concreto, ossia nella morte della vittima.==
>Il che apre la strada all'inquadramento della cornice dell'elemento soggettivo del delitto preterintenzionale nell'alveo del ==dolo accompagnato da colpa==, in quanto solo in tale contesto ha senso considerare l'operatività del criterio della prevedibilità sul piano quanto più possibile concreto, ossia sul piano delle circostanze della situazione reale conoscibili e correttamente valutabili da un soggetto modello, calato nelle condizioni di tempo e di luogo in cui opera il soggetto agente. In altre parole, quindi, nel delitto preterintenzionale si risponde solo se un uomo ragionevole poteva rappresentarsi l'intervento del fattore causale che ha fatto degenerare le percosse o le lesioni nell'evento concreto morte della vittima. 
>Non può del resto dimenticarsi come le stesse ==Sezioni Unite== siano pervenute, già da tempo, ad analoghe conclusioni ==in tema di morte o lesioni come conseguenza di altro delitto== (Sez. U, n. 22676 del 22/01/2009, ==Ronci==, Rv. 243381, in motivazione, ove è stato chiarito come "il criterio della prevedibilità in astratto è invocato come mero omaggio formale al principio di colpevolezza, e che in realtà anche questa tesi della prevedibilità in astratto si pone sullo stesso piano di quella della responsabilità oggettiva e di quella della colpa presunta per violazione della legge penale. In tutti e tre i casi, infatti, in sostanza la responsabilità viene fondata sul solo nesso causale, perché l'evento morte non voluto viene sempre messo a carico del soggetto che ha compiuto il delitto doloso sulla sola base del nesso di causalità tra tale delitto e l'evento non voluto, indipendentemente da una indagine sull'elemento psicologico ad esso relativo"). In tal senso, quindi, le argomentazioni del massimo consesso nomofilattico di questa Corte sono condivisibili anche in riferimento al delitto preterintenzionale, che condivide con la disposizione di cui all'art. 586 c.p. la struttura relativa alla progressione criminosa.
>Il precetto penale ha un significato ambivalente, essendo volto, da un lato, a far sì che i consociati si astengano dal tenere determinate condotte, e, altresì, ==contenga un precetto complementare o di riserva, operante nei casi in cui il primo abbia fallito, avente lo scopo di indurre i consociati che hanno infranto la legge ad attuare la condotta criminosa con modalità che risultino in concreto le meno lesive possibili==. Ne discende che il titolo d'imputazione dell'evento più grave del delitto preterintenzionale deve essere ravvisato nella colpa da accertarsi in concreto. Questa costruzione presuppone la necessità di ==distinguere due tipologie di regole doverose di cautela==: da un lato, ==quelle di natura prevenzionale==, elaborate in riferimento alle attività pericolose giuridicamente autorizzate ed aventi la funzione - di garanzia - di individuare i limiti entro cui la condotta dell'autore deve ritenersi consentita; dall'altro, ==quelle di comportamento previste nel campo delle attività rischiose non autorizzate, ossia le attività illecite==, le quali rispondono al diverso scopo di verificare se, in presenza di una condotta in sé illecita, l'evento più grave possa essere posto a carico del soggetto in quanto dal medesimo prevedibile. ==In riferimento alla prima tipologia di regole==, va osservato che esistono determinate attività (quale, ad esempio, la sperimentazione medica sull'uomo) che, pur presentando una intrinseca rischiosità, vengono autorizzate dall'ordinamento in vista della loro utilità sociale, purché il loro esercizio sia subordinato al rispetto di determinate regole cautelari; tali regole, quindi, svolgono la funzione di contenimento della suddetta pericolosità e, pertanto, segnano il confine tra il =="rischio consentito" ed il "rischio non consentito"==.
>Da ciò consegue che se ha rispettato le regole cautelari, l'agente non sarà responsabile per la realizzazione di eventi lesivi, anche se previsti o prevedibili, perché essi rappresentano la concretizzazione del rischio consentito; mentre, qualora non abbia rispettato tali regole, sarà chiamato a risponderne, perché essi derivano da un rischio non più consentito e, quindi, illecito. In tali casi la colpa per l'attribuzione degli eventi lesivi cagionati nello svolgimento di tali attività, qualificata come "colpa speciale", si fonda sulla violazione della regola cautelare di condotta - che integra l'aspetto oggettivo della colpa - e suil'attribuibilità dell'inosservanza all'agente; il che si verifica quando, secondo il parametro dell'agente modello - ossia dell'homo ejusdem professionis et condicionis era in concreto prevedibile ed evitabile che, trasgredendo tale regola cautelare, si sarebbe verificato l'evento, il che integra l'aspetto soggettivo della colpa. 
>
>Nel caso delle ==attività rischiose non autorizzate== - che comprendono sia le attività rischiose vietate di per sé, proprio in ragione dei loro intrinseci coefficienti di rischio, sia le attività non vietate, ma punite in quanto causa di eventi lesivi -, ==esse, proprio in quanto pericolose, sono soggette unicamente al dovere di astensione, il quale rende del tutto irrilevanti ie modalità con cui vengono, invece, eventualmente svolte==. In tal senso, quindi, la mancata astensione dalle stesse dà vita, di per sé, alla violazione di una regola cautelare, con la conseguenza che la responsabilità per gli accadimenti lesivi che ne conseguono non potrà essere esclusa, anche se l'agente aveva adottato modalità improntate alla prudenza e alla diligenza.
>Si tratta, quindi, di regole di comportamento che sì risolvono in un giudizio di prevedibilità in concreto dello sviluppo causale, da cui è scaturita l'ulteriore offesa. Ciò consente di adattare la nozione di colpa sia alle condotte lecite che a quelle illecite, superando la concezione secondo la quale, al di là della violazione delle regole cautelari in senso tradizionale, si aprirebbero inevitabilmente le porte della responsabilità obiettiva, come dimostrato dalla disposizione di cui all'art. 586 c.p., che prevede una pena più grave, rispetto al trattamento sanzionatorio per le corrispondenti fattispecie colpose, per la causazione di un evento ulteriore non voluto nel corso di un'attività dolosa. La colpa per gli eventi lesivi che discendono da attività rischiose non autorizzate, denominata =="colpa comune"==, si fonda tanto sull'inosservanza del dovere di astenersi dal compiere attività pericolose non autorizzate, il quale di per sé funge da regola cautelare, quanto sulla prevedibilità - e, quindi, sul'evitabilità - in concreto degli eventi lesivi, alla luce della situazione di fatto con cui essi sono stati realizzati, valutata secondo il parametro del comune uomo giudizioso. Ne discende - considerato che l'attività di percuotere o ledere rientra nell'ambito di attività pericolose non solo non autorizzate, ma anche vietate - che, qualora da essa consegua la morte non voluta del soggetto passivo, l'agente sarà chiamato a risponderne, purché tale evento si sia presentato come una prevedibile concretizzazione del rischio creato con la condotta di base.


Con la sentenza in commento, la Corte di Cassazione è tornata a pronunciarsi sull’**imputazione** del delitto di **omicidio preterintenzionale** punito all’art. 584 del codice penale. La pronuncia merita attenzione alla luce degli spiragli che sembra aprire rispetto a una lettura in termini colposi dell’evento morte, allontanandosi dall’orientamento maggioritario che si registra nella stessa giurisprudenza di legittimità degli ultimi anni e inaugurando, così, il **cambio di rotta** da tempo invocato dalla dottrina.

La vicenda sottoposta al vaglio della suprema Corte riguarda il decesso per arresto cardiocircolatorio di una signora in età avanzata, effetto della condotta violenta del figlio posta in essere in seguito a una lite familiare. Alla luce degli accertamenti autoptici che rilevavano la rottura dell’osso ioide e la presenza di ematomi ed escoriazioni sul viso della donna, il pubblico ministero contestava all’imputato di aver cagionato la morte della madre, sostenendo che l’evento infausto fosse derivato dalla **combinazione di più fattori causali**: da un lato, la sclerosi miocardica da cui era affetta la vittima e ben nota all’agente; dall’altro lato, l’azione violenta dell’autore, concorrendo entrambi a determinare uno choc psico-emotivo letale. Condannato in primo e in secondo grado, l’imputato ricorreva dinnanzi al supremo Collegio lamentando l’**erronea qualificazione giuridica** operata dal giudice d’appello fiorentino, nonché l’illogicità della motivazione della sentenza impugnata in quanto la ricostruzione della vicenda avrebbe, ad avviso della difesa, dovuto portare all’esclusione di una volontà di ledere e alla conseguente sussunzione del caso concreto nel delitto di omicidio colposo (p. 4).

Come è noto, quello dell’**art. 584 c.p.** è l’unico precetto del codice che faccia espressa menzione della **preterintenzione**. La norma incriminatrice punisce chiunque, nel commettere atti diretti a ledere o a percuotere taluno, ne cagioni la morte quale evento più grave non voluto. La fattispecie viene quindi integrata da condotte coincidenti con quelle descritte dai delitti di percosse e lesioni _ex_ artt. 581 e 582 c.p., almeno nella loro forma tentata, che degenerano in un esito letale per la persona offesa. Se è da ritenersi pacifica la natura dolosa del delitto di base, un noto e risalente contrasto – mai sopito sia in dottrina che in giurisprudenza, come dimostra la sentenza in commento – coinvolge invece il **criterio di imputazione richiesto per l’evento più grave**.

- La **Corte di cassazione** ha, infatti, sostenuto per lungo tempo un’impostazione apparentemente autonoma rispetto a quelle emerse nel dibattito dottrinario, e che può riassumersi nel seguente passaggio: «L’elemento psicologico del delitto di omicidio preterintenzionale ==non è costituito da dolo e responsabilità oggettiva né da dolo misto a colpa, ma unicamente da **dolo di percosse o lesioni**, in quanto la disposizione di cui all’**art. 43 c.p. assorbe la prevedibilità dell’evento più grave nell’intenzione di risultato**».== Alla luce della massima appena citata, tanto costante nelle sentenze quanto respinta dalla dottrina, il delitto di cui all’art. 584 c.p. sarebbe costituito da un unitario elemento di colpevolezza, ossia il dolo della condotta di base che assiste l’intero _iter criminis_: dagli atti diretti a percuotere o a ledere fino all’evento morte. Il criterio di imputazione così declinato sarebbe capace di assorbire – _rectius_, di prescindere da – una valutazione sulla prevedibilità in concreto, già effettuata a monte dal legislatore.
	- La prospettiva sposata dalla giurisprudenza di legittimità evidenzia, dunque, un **approccio ermeneutico differente** rispetto a quello a cui hanno aderito le Sezioni unite della Corte di cassazione con la nota **sentenza “Ronci” del 2009**, nonostante il reato di morte o lesione come conseguenza di un altro delitto _ex_ art. 586 c.p. postuli una struttura analoga a quella dell’illecito preterintenzionale. La giurisprudenza di legittimità giustifica questa “disparità di trattamento” alla luce dell’**omogeneità dei beni giuridici** coinvolti rintracciabile nell’omicidio preterintenzionale: da un lato l’integrità individuale, dall’altro la vita, ambedue valori afferenti alla persona e tra loro strumentali. In altre parole, l’esito letale non voluto della condotta dolosa, nonostante vada “oltre l’intenzione” dell’agente, sarebbe implicito nell’offesa all’incolumità personale, si tradurrebbe nello sviluppo fisiologico e, pertanto, sempre prevedibile, dell’azione violenta che ha segnato l’ingresso dell’autore in un contesto illecito; tanto basterebbe a rendere il soggetto meritevole di qualsiasi epilogo, ancorché fortuito.
	- Nonostante non legittimi mai espressamente una lettura in termini di responsabilità oggettiva – e anzi dichiari espressamente di scartarla –, l’orientamento richiamato, in sostanza, propone una veste della preterintenzione già conosciuta in passato. Dopotutto, è innegabile che nelle parole della Cassazione si nasconda, nemmeno troppo in profondità, **==una forma di responsabilità obiettiva dell’illecito in esame==**. Desumere la prevedibilità dell’evento morte dalla legge equivale a introdurre una prevedibilità in astratto, un automatismo, **una sorta di presunzione che opera sempre in _malam partem_**; in altri termini, si prescinde da un accertamento in concreto circa la colpevolezza dell’autore per accontentarsi dell’unico elemento residuale che finirebbe per legare il delitto doloso di base con la conseguenza letale non voluta: il nesso causale. L’illeceità del contesto in cui si consuma il delitto tornerebbe a giustificare il fatto che sull’agente ricadano tutte le conseguenze materiali derivanti dalla sua condotta, anche quelle non volute, imprevedibili, inevitabili e, dunque, incolpevoli. 
	- Per tali ragioni, prescindendo dai discutibili “mascheramenti linguistici”, la giurisprudenza sposa una lettura dell’illecito preterintenzionale che si avvicina pericolosamente all’impostazione forse più tradizionale, secondo la quale la preterintenzione configurerebbe un’ipotesi di ==dolo misto a responsabilità oggettiva, in una logica conforme al c.d. canone del _versari in re illicita_==. 
	- Le pregnanti critiche già manifestate nei confronti di questa tesi, pertanto, riacquisiscono attualità dinnanzi all’orientamento giurisprudenziale illustrato; in particolare, anche volendo ammettere che l’imputazione obiettiva della preterintenzione si traduca in un’interpretazione autentica del Codice Rocco nato in un’epoca autoritaria, essa deve essere respinta alla luce della sua incompatibilità netta e insanabile col dettato costituzionale. Al pari degli altri istituti regolati dalla legislazione penale, con l’avvento della Costituzione la preterintenzione soggiace ai principi fondamentali che governano la materia e che a loro volta si traducono in un vincolo gravante sul legislatore e, nondimeno, sull’interprete. In particolare, ==la **preterintenzione** non può sfuggire al perimetro di **dominio del principio di colpevolezza**, segnato dalla Consulta con le celebri **sentenze n. 364 e n. 1085 del 1988**== attraverso una rilettura del combinato disposto del primo e del terzo comma dell’art. 27 Cost., il quale presuppone «almeno la colpa» (quindi, in questo caso, necessariamente la colpa) con riferimento agli «elementi più significativi della fattispecie tipica», tra cui non può non esservi la morte della persona aggredita. Emerge, quindi, chiaramente la ragione per cui la dottrina moderna si opponga a forme più o meno occulte di responsabilità oggettiva, percependo l’esigenza di fornire una chiave di lettura dell’art. 584 c.p. conforme a Costituzione.
- È proprio alla luce del dibattito sin qui solo richiamato che appare particolarmente significativa la **sentenza della V Sezione penale** oggetto di commento. Difatti, la Corte di cassazione, aderendo al principio di diritto già espresso in passato attinente al nesso che deve sussistere tra l’evento morte e l’area di pericolo concretamente prodotta con la condotta di base, approfitta della vicenda sottoposta alla sua attenzione per «**sgombrare il campo da ogni rischio di surrettizia reintroduzione del concetto di responsabilità oggettiva**» (p. 11). Con un mutamento di prospettiva inaspettato, disconosce espressamente l’indirizzo fino a lì prevalente e **precisa** come, conformemente al principio di colpevolezza, ==«**nel delitto preterintenzionale** si risponde solo se un **uomo ragionevole** poteva **rappresentarsi l’intervento del fattore causale** che ha fatto degenerare le percosse o le lesioni nell’evento concreto morte della vittima»== (p. 12)
	- Il supremo Collegio, a sostegno delle sue argomentazioni, osserva come gli **artt. 584 e 586 c.p. si pongano in un rapporto di specialità** e condividano la medesima struttura a progressione criminosa (p. 15). Coglie, così, l’occasione per ==richiamare i principi di diritto espressi dalle Sezioni unite con la sentenza “Ronci” del 2009==, specificando che già allora la suprema Corte, nella sua composizione più autorevole, aveva sottolineato che il concetto di prevedibilità in astratto si pone sullo stesso piano della responsabilità oggettiva, in quanto preclude un accertamento concreto e fattuale del nesso di colpevolezza, accontentandosi di quello materiale.
	- Infine, una volta passate in rassegna le diverse teorie proposte in dottrina e dopo aver appurato che nel nostro ordinamento **non possono ammettersi ipotesi di _culpa in re ipsa_**, ==la suprema Corte dimostra, sostanzialmente, di aderire alla tesi relativa al dolo misto a colpa generica== nella parte in cui afferma come «il titolo dell’imputazione dell’evento più grave del delitto preterintenzionale deve essere ravvisato nella colpa da accertarsi in concreto» 
	- La Cassazione prosegue nel solco argomentativo tracciato differenziando le ==**regole cautelari** che operano in un contesto illecito==. In un primo momento si sofferma sul mancato rispetto del divieto imposto dal precetto penale, il quale «dà vita, di per sé, alla violazione di una regola cautelare, con la conseguenza che la responsabilità per gli accadimenti lesivi che ne conseguono non potrà essere esclusa, anche se l’agente aveva adottato modalità improntate alla prudenza e alla diligenza». Tuttavia, il discutibile inciso si rivela poi funzionale per sottolineare l’==operatività, in un contesto illecito, di «regole di comportamento» distinte da quelle relative allo svolgimento di un’attività lecita==; in questo modo, ad avviso della Corte, si supererebbero le obiezioni che alcuni oppongono alla configurabilità di regole cautelari operanti _in re illicita_. In altre parole, la motivazione della sentenza sostiene che la ==**responsabilità preterintenzionale** si fonda non solo sulla **trasgressione del dovere di astenersi** dal compiere attività vietate e pericolose, ma altresì su **regole di natura comportamentale**, che si risolvono in un giudizio «sulla **prevedibilità** – e, quindi, sull’**evitabilità** – **in concreto degli eventi lesivi**==, alla luce della situazione di fatto con cui essi sono stati realizzati» La V Sezione evoca quale parametro di valutazione «l’uomo ragionevole» o «il comune uomo giudizioso», non fornendo tuttavia una definizione compiuta del modello di agente selezionato: prima di richiamare «l’uomo ragionevole», si rivolge, infatti, al «soggetto modello, calato nelle condizioni di tempo e di luogo in cui opera il soggetto agente», al fine di garantire «l’operatività del criterio della prevedibilità sul piano quanto più possibile concreto», per poi riferirsi, nelle pagine seguenti, al «comune uomo giudizioso»
	- Proseguendo, la pronuncia si conclude evidenziando che l’autore risponderà di omicidio preterintenzionale purché l’**evento morte** configuri una **==prevedibile concretizzazione del rischio derivato dalla condotta dolosa perpetrata dall’agente==**. In definitiva, la sentenza in commento  contiene affermazioni di principio in sintonia con quegli orientamenti dottrinali che tentano di fornire una lettura dell’illecito preterintenzionale conforme a Costituzione, ricostruendolo quale ipotesi di dolo misto a colpa generica. Vi sono infatti studiosi convinti che la colpa generica tradizionalmente intesa possa trovare pari applicazione nell’imputazione preterintenzionale dell’evento morte, mediante l’intermediazione del consueto _homo eiusdem condicionis et professionis_, talvolta declinato (riguardo alle “attività a-specifiche”) riferendosi, come fa ora la Corte, proprio a una persona ragionevole. A ben vedere, ==il **modello di agente** tratteggiato nella sentenza in commento palesa assonanze anche rispetto alla posizione di chi ritiene preferibile parlare di «colpa generica oggettivata»== e disegna il parametro di imputazione sui contorni dell’uomo mediamente avveduto (richiedendo altresì che il delitto doloso di base tipizzi un’area di oggettivo pericolo nei confronti del bene giuridico vita). Così come nelle impostazioni dottrinali appena richiamate, anche nella sentenza in commento il riferimento a un modello di agente, per quanto definito in modo ambiguo, risulta funzionale a ricavare vere e proprie istruzioni operative a scopo preventivo, considerate invece inconcepibili _in re illicita_ da quel filone che ritiene di doversi necessariamente “accontentare” della prevedibilità in concreto (quale surrogato massimo possibile della colpa) svincolata dalla cornice deontica della regola cautelare. Ad ogni modo, prescindendo dalle variegate sfumature interpretative che si registrano nel panorama scientifico, il dato più significativo della sentenza in commento si traduce nella sensibilità affine che dimostra rispetto a quella dottrina che intende salvaguardare le garanzie costituzionali del diritto penale.
	- Nel caso concreto sottoposto al vaglio di legittimità, la **Corte di cassazione ha rigettato il ricorso** nella parte in cui lamentava l’erronea qualificazione giuridica operata dal giudice di seconda istanza, in quanto dall’istruttoria dibattimentale era emersa la chiara ==volontà di ledere che animava l’agente==, così incanalandosi l’imputazione dell’epilogo mortale non voluto, non già nell’area di tipicità del “semplice” omicidio colposo, ma in quella propria dell’art. 584 c.p., che presuppone appunto un gesto violento doloso. Il Collegio precisa che ==l’imputato era, peraltro, pienamente a conoscenza dell’età avanzata e delle patologie da cui era affetta la madre e a fronte di una condotta tanto violenta avrebbe potuto, in base alle circostanze concrete a lui note, prevedere l’evento finale.==

A tal riguardo, sarà interessante attendere che la questione sull’imputazione dell’evento morte venga riproposta in altre fattispecie concrete, diverse rispetto a quella oggetto della sentenza in commento. D’altronde, le **ipotesi più problematiche** si realizzano spesso mediante una condotta che integra le **percosse**, se non addirittura attraverso un’azione che nemmeno supera la soglia della “percossa consumata”. A ben vedere, l’argomento fondato sulla fisiologica progressione criminosa dietro il quale la giurisprudenza si trincera perde notevole credibilità proprio di fronte agli atti diretti a percuotere; anche volendosi limitare alla prevedibilità in astratto, le percosse (reato di pericolo distinto dalle lesioni) e l’omicidio (il più emblematico dei reati di danno) risultano tra loro lontani ed estranei a quella logica di consequenzialità e immediatezza che sembra trasparire da numerose sentenze, rendendo così surrettizia l’asserita omogeneità dei beni giuridici dedotti. Ci si riferisce, in particolare, a quei “casi di scuola” nei quali l’azione violenta si “limita” a **una spinta o a uno strattonamento**, salvo poi cagionare la morte della persona offesa per circostanze imprevedibili e sfortunate come può accadere, ad esempio, nelle ipotesi in cui l’_iter criminis_ culmini in una caduta fatale. Anche in questa casistica la giurisprudenza non esita a dichiarare l’autore responsabile per omicidio preterintenzionale attraverso una forma di prevedibilità solo astratta, in quanto nella condotta tipica di cui all’art. 584 c.p. confluirebbero anche azioni minimamente offensive, ma da cui può comunque evincersi una volontà diretta a percuotere. È, allora, verosimile che, laddove la colpa divenisse finalmente oggetto di specifico accertamento alla luce del mutamento interpretativo di cui si è appena dato atto, potrebbero ridursi drasticamente le condanne per omicidio preterintenzionale, delitto che – è bene ricordarlo – prescrive un rigoroso trattamento sanzionatorio (la reclusione da 10 a 18 anni), tale da rendere inevitabile l’ingresso in carcere del colpevole.

In conclusione, al netto del singolo indirizzo a cui si intenda aderire tra quelli proposti dalla dottrina più attenta ai principi costituzionali, o del significato che si voglia attribuire alle parole della Cassazione, la sentenza dovrebbe essere accolta con favore, in quanto inaugura la ricomparsa di una **lettura della preterintenzione conforme al principio di colpevolezza**. Dopotutto, è verosimile che il disconoscimento dell’approccio sinora dominante in giurisprudenza stimolerà un dibattito interno alla Corte. Allo stato dell’arte, il ritorno definitivo a una visione pienamente colpevole dell’art. 584 c.p. appare ancora lontano, come dimostra la giurisprudenza di legittimità successiva alla sentenza in commento. Paradigmatica, in questo senso, una (ancor più) **recente pronuncia** che ha ritenuto manifestamente infondata un’eccezione di legittimità costituzionale sollevata alla luce della sospetta incompatibilità dell’art. 584 c.p. con il principio di colpevolezza, in quanto «la valutazione relativa alla prevedibilità dell’evento da cui dipende l’esistenza del reato è insita nella stessa norma che lo prevede, la quale reputa assolutamente probabile che da un’azione violenta contro una persona possa derivare la morte della stessa». In definitiva, il quadro giurisprudenziale attuale sembra condurre all’emersione di un **contrasto nell’ambito della stessa quinta Sezione**.
In ogni caso, per le ragioni sopra esposte, resta fermo l’auspicio che i principi di diritto statuiti nella sentenza in commento si consolidino e, soprattutto, trovino concreta applicazione, sostituendo l’approccio ermeneutico sino ad ora invalso in giurisprudenza e restituendo il delitto di cui all’art. 584 c.p. ai ranghi imposti da una prospettiva di diritto penale conforme a Costituzione.


--- 
Giurisprudenza:
- Cass. 35027/2009 e 44155/2008: se il feto ha raggiunto la propria autonomia vitale (inizio del travaglio e rottura delle acque, anche prima del distacco dal corpo materno, da tale momento si ritiene operante la fattispecie di omicidio comune ex 575 cp. Le due norme sono in un rapporto di alternatività, operando in momenti diversi e immediatamente susseguenti - il cui spartiacque.è determinato attraverso l'inizio del travaglio e non, come invece sostenuto dalla giurisprudenza civile, dal parto completo. ^18c6dc