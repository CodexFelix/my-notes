La nozione di evento dannoso è ricorrente nelle norme codicistiche:
- 40 c.p. (nesso causale): se l'evento dannoso o pericoloso, da cui dipende l'esistenza del reato, non è conseguenza dell'azione o omissione. 40 c.p. presuppone quindi che il reo non solo compia un fatto previsto come reato dalla legge, ma che abbia come conseguenza tale evento dannoso o pericoloso (offesa)
- 43 c.p. (elemento soggettivo del reato): evento dannoso o pericoloso, che è il risultato dell'azione o omissione, è preveduto e voluto come conseguenza della propria azione o omissione. 
- 62 c.p. (attenuante comune)

1. Da queste norme sembra ricavarsi la piena vigenza nel nostro ordinamento del principio di offensività, dato che il legislatore sembra richiedere l'offesa come risultato della condotta.
2. Tesi contrapposta, considera invece l'evento cui fanno riferimento queste disposizioni come evento naturalistico. Argomenti:
	1. Il nesso di causalità presuppone un evento necessariamente naturalistico.
	2. L'opposta tesi che vorrebbe l'evento come evento giuridico, finirebbe per rimettere nella valutazione del giudice penale la sussistenza o meno dell'offensività. Questo in contrasto con la previsione astratta da parte del legislatore delle fattispecie aventi rilevanza penale, che dovrebbero quindi già di per sé essere offensive.

Tuttavia, la tesi dell'evento naturalistico è criticabile proprio per i suoi argomenti:
1. Se è vero che il nesso causale presuppone un evento naturalistico, ciò non vale per le disposizioni sull'elemento soggettivo (nesso psichico): altrimenti, il dolo e la preterintenzione dovrebbero operare solo per i reati d'evento (dove c'è un evento materiale da volere e prevedere) e non per quelli di mera condotta.
2. La giurisprudenza della Corte costituzionale e della Corte di Cassazione ha più volte riconosciuto al giudice la verifica dell'==offensività in concreto==, distinguendola da quella in astratto rimessa alle scelte del legislatore.
3. Lo stesso legisatore ha introdotto la causa di non punibilità per particolare tenuità del fatto (131-bis c.p.) che impedisce di sanzionare comportamenti pur integranti gli estremi del reato.


Alla luce dell'evoluzione giurisprudenziale e normativa, deve dunque rivalutarsi l'interpretazione letterale (evento in senso naturalistico) delle disposizioni esaminate, in favore di una  teleologica (==evento giuridico==) e riconoscere un'effettiva portata applicativa al principio di offensività. 
