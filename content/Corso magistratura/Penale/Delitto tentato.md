Perfezionamento e consumazione sono gli estremi, iniziale e finale, del tempus commissi delicti - prima del quale la fattispecie non è. stata ancora integrata (perfezionamento) e dopo il quale si è ormai esaurita (consumazione)
Il legislatore, specie a fronte di condotte particolarmente insidiose, può anticipare la tutela penale attraverso due strumenti:
1. Reati di pericolo e di attentato, che puniscono la messa in pericolo del bene tutelato allo scopo di prevenirne un'effettiva lesione
2. Punizione del tentativo di commissione di un reato

Esigenza di anticipazione va contemperata con le garanzie costituzionali: in particolare i principi di offensività, di meritevolezza della pena, di materialità (cogitationis poenam nemo patitur).

Il Codice Zanardelli puniva agli artt. 61 e 62 il tentativo di delitto:
- Tentativo incompiuto (61 cp), chi al fine di commettere un delitto ne cominci con mezzi idonei l'esecuzione, ma per circostanze indipendenti dalla sua volontà non compie tutto ciò che è necessario alla consumazione di esso
	- se volontariamente desiste dagli atti di esecuzione soggiace soltanto alla pena stabilità per gli atti già eseguiti, ove costituiscono autonomi reati (interruzione dell'esecuzione dipesa non da cause estranee alla volontà del reo)
	- l'espressione "ne cominci l'esecuzione" è chiara nell'escludere la rilevanza dei cc.dd. atti preparatori 
- Tentativo compiuto (62) - più grave - al fine di commettere un delitto, compie tutto ciò che è necessario alla consumazione di esso, se questa non avvenga per circostanze indipendenti dalla sua volontà.
	- Il reo aveva esaurito la condotta criminosa che non era tuttavia pervenuta a consumazione per circostanze indipendenti dalla sua volontà

Il Codice Rocco prevede il tentativo nell'art. 56, eliminando il riferimento all'inizio dell'esecuzione, ancorando l'individuazione delle condotte punibili con riferimento ai requisiti di ==idoneità ed univocità==:
- abbandona l'impostazione previgente, in cui integravano tentativo i soli atti esecutivi; la distinzione poneva problemi di individuazione del confine tra le due categorie, indispensabile per circoscrivere l'area dei comportamenti rilevanti; la dottrina aveva elaborato dei criteri - incentrati sull'univocità degli atti esecutivi (cui si contrappone l'equivocità di quelli preparatori), o la riconducibilità dei primi alla sfera dell'offeso (mentre i primi solo a quella del reo), o ancora legati al carattere tipico degli atti esecutivi
- intento di anticipare l'intervento punitivo statale per prevenire ogni forma di ribellione dell'ordinamento
- comunque si conferma il superamento (già effettuato con il Codice Zanardelli) dell'impostazione legata alla teoria cd soggettiva del tentativo, secondo cui la punizione delle condotte prodromiche alla realizzazione del reato sarebbe punibile in quanto manifestazione di volontà criminosa. Tale soluzione sarebbe stata in contrasto con il principio di offensività.

### Ambito di applicazione del tentativo
- L'art. 56 opera solo con riferimento ai delitti, non con le contravvenzioni (ciò al pari di quanto già disposto dal previgente Codice). La ragione è l'anticipazione di tutela che contraddistingue tali tipologie di reati, caratterizzati dall'operatività alternativa di dolo e colpa sul piano soggettivo e che la punibilità del tentativo solleverebbe problemi di compatibilità con il principio di offensività
- la struttura del tentativo - volta all'anticipazione della punizione - non può oltrepassare i limiti imposti dal principio di offensività. Infatti, deve ritenersi che l'offesa punita a titolo di tentativo non può coincidere con quella causata dalla consumazione del delitto (evento di danno). La natura del tentativo è riconducibile ai reati di pericolo: es. il tentativo di omicidio è punito per aver determinato il concreto pericolo di cagionare la lesione al bene vita.
	- ==Di conseguenza il tentativo è compatibile solo con riferimento ai delitti di danno==; il principio di offensività non consente di punire un "pericolo di pericolo" - già il reato di pericolo opera un anticipazione mediante la previsione di una o più condotte idonee ad esporre ad un apprezzabile livello di pericolo il bene giuridico tutelato, prevenendo la lesione attraverso un'anticipazione della tutela penale. Un'ulteriore anticipazione della punibilità, che assegni rilevanza penale a comportamenti idonei e diretti in maniera non equivoca a determinare una situazione propria volta e potenzialmente lesiva del bene tutelato, significherebbe diluire eccessivamente il requisito di necessaria offensività e punire una condotta che di per sè non risulta offensiva del bene tutelato.
	- A maggior ragione ciò vale per i delitti di attentato, dato che anch'essi sono qualificabili come reati di pericolo in cui l'anticipazione della rilevanza penale raggiunge la sua massima intensità.
- Fattispecie strutturalmente incompatibili col tentativo:
	- delitti unisussistenti (qui uno actu perficiuntur, che sono eseguiti con un unico atto) - poiché non sarebbe possibile scindere la condotta
	- fattispecie che presuppongono il verificarsi dell'evento di danno per il loro perfezionarsi (delitto preterintenzionale e morte o lesioni come conseguenza di altro delitto ex 586 cp) - la preterintenzione presuppone che la condotta base abbia cagionato un evento più grave; in mancanza di volontà omicida, la condott base potrù al più integrare gli estremi delle fattispecie di percosse o di lesioni ma non già di tentativo di omicidio preterintenzionale, che presuppone l'evento morte e quindi la consumazione del reato
		- parimenti l'art. 586 cp presuppone l'assenza di un proposito omicidiario (se vi fosse si tratterebbe di omicidio doloso o, ove non si verifichi tentato omicidio volontario) e, dall'altro, il verificarsi del decesso riconducibile alla condotta delittuosa antecedente. Secondo SU 2009, l'evento morte è riconducibile ad una colpa in concreto, nei termini di prevedibilità dell'evento che mal si concilia con la struttura del tentativo - che presuppone un atteggiamento volontario, intenzionale rispetto alla realizzazione del reato.
	- Condizioni obiettive di punibilità: bisogna distinguere tra quelle che non presuppongono la consumazione del reato (es. pubblico scandalo nell'incesto, che potrebbe pure essere compiuto in forma tentata) e quelle che invece la presuppongono (induzione al matrimonio mediante inganno, in cui la COP dell'annullamento del matrimonio presuppone necessariamente la consumazione dle reato)
		- si è tuttavia obiettato alla tesi che ammette (sia pur parzialmente) il tentativo di delitto sottoposto a COP tradisce le intenzioni del legislatore e finisce per estendere analogicamente in malam partem la norma incriminatrice: se il legislatore attraverso una COP ha inteso rendere non immediatamente punibile una condotta perfetta, appare dubbia l'operazione che assegni la medesima rilevanza ad una condotta che si sia arrestata alla fase del tentativo. (Si pensi al delitto di bancarotta prefallimentare, in cui le condotte distrattive o fraudolente sono punite solo se l'imprenditore è dichiarato fallito  r per cui Cass. 875/1967 ritiene che le condotte assumano rileevanza solo se seguite dalla dichiarazione di fallimento, altrimenti verrebbe tradita la. ratio di posticipazione della tutela penale)
		- quanto alle condizioni intrinseche, il loro verificarsi presuppone sul piano dell'offesa la consumazione del reato e non già il mero tentativo, posto che il disvalore penale è insito nell'evento ulteriore da cui dipende la punibilità.
	- incompatibile con reati abituali, che richiedono il compimento di più condotte omogenee e ripetute nel tempo perché possa essere perfezionato. Se dunque la commissione di una singola condotta lesiva non è sufficiente a integrare la fattispecie abituale, non è possibile assegnare rilevanza penale a comportamenti che rappresentano un minus rispetto a quest'ultima
		- si segnala la particolare ipotesi in cui all'abitualità il legislatore affianchi la causazione di un evento (es. nello stalking), in cui ben può configurarsi un tentativo di delitto abituale per mancata verificazione dell'evento. Tale ipotesi, a metà strada tra il delitto d'evento e il reato abituale, costituisce un'eccezione che non vale a screditare la normale incompatibilità tra delitto e reati abituali
	- Compatibile con il reato permanente: l'idoneità e la direzione non equivoca alla commissione del reato possono essere accertati agevolmente con riferimento all'instaurazione della permanenza e alla realizzazione dell'offesa nel suo stadio iniziale (es. tentativo di sequestro di persona che non sia portato a compimento per l'arresto ad opera delle forze dell'ordine)
	- Compatibili pure i reati omissivi d'evento: qualora all'omissione consegua, per cause estranee alla volontà del reo, l'evento necessario al perfezionamento del delitto, ne risponde in forma tentata quando l'omissione risulti idonea e diretta alla commissione del delitto
		- il termine "atti" di cui all'art. 56 cp non esclude tout court le fattispecie delittuose omissive. La diffusa concezione normativa del reato omissivo, secondo cui l'ordinamento non punisce la mera inerzia ma l'inadempimento dell'obbligo di agire che ben può consistere in una condotta attiva (aliud facere)
		- l'art. 56 c. 3 prevede che "se volontariamente impedisce l'evento soggiace a pena diminuita"; l'art. prende in considerazione l'ipotesi in cui il reo ponga in essere un comportamento idoneo e diretto a causare l'evento - senza specificare se questa condotta debba consistere in un comportamento attivo od omissivo.
	- Più problematici i delitti omissivi di mera condotta: in giurisprudenza la soluzione è negativa. Si è infatti osservato che tale tipologia di reati non consente di assegnare rilevanza al comportamento del reo prima che sia scaduto il termine esplicito o implicito per il compimento dell'azione cui è tenuto
		- Si è tuttavia evidenziato che il reo potrebbe, prima ancora della scadenza del termine, porsi nelle condizioni di non potere adempiere per tempo all'obbligo: es. del PU che, in prossimità della scadenza per il compimento di un atto del proprio ufficio, si allontano dal Paese recandosi in una località remota così da rendere impossibile il rispetto del termine stesso.
			- Questa obiezione non è convincente dato che punirebbe meno gravemente una condotta di gran lunga più offensiva.

