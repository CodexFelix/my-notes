  
### PILLOLE (MA NON “PERLE”) DALLA CASSAZIONE SULLA LEGITTIMA DIFESA

Cass. SEZ |, 22 NOVEMBRE 2023, N. 46921

1) **Volontaria esposizione a pericolo**: Secondo il consolidato orientamento della giurisprudenza, l'uso della parola "necessita", nella formulazione legislativa dei requisiti della legittima difesa di cui all'art. 52 cod. pen., ha una portata perentoria che esclude, dal suo rigoroso orizzonte applicativo, qualsiasi caso di volontaria determinazione di una situazione di pericolo, ivi compreso quello in cui I'agente ==abbia contribuito ad innescare una sorta cli duello o sfida contro il suo avversario o attuato una spedizione punitiva nei suoi confronti==. La determinazione volontaria dello stato di pericolo esclude, dunque, la configurabilità della legittima difesa non per la mancanza del requisito dell'ingiustizia dell'offesa, ma per difetto del requisito della necessita della difesa, sicché I'esimente non e applicabile a chi agisce nella ragionevole previsione di determinare una reazione aggressiva, accettando volontariamente la situazione di pericolo da lui determinata. 
	- Sempre a proposito del requisito della "necessita", & stato costantemente affermato che non e configurabile I'esimente della legittima difesa qualora l'agente abbia avuto la possibilita di allontanarsi dall'aggressore senza pregiudizio e senza disonore.
2) **Proporzione**: Quanto al requisito della proporzione tra offesa e difesa, va ricordato che esso deve essere valutato con giudizio "ex ante", ponendo a confronto i mezzi usati e quelli a disposizione dell'aggredito nonché i beni giuridici, personali o patrimoniali, in conflitto, con la conseguenza che tale proporzione viene comunque meno nel caso di beni eterogenei in conflitto, quando la consistenza dell'interesse leso, quale la vita e l'incolumità della persona, sia enormemente più rilevante, sul piano della gerarchia dei valori costituzionali e di quelli penalmente protetti, dell'interesse patrimoniale difeso.
3) ==**Legittima difesa putativa**== La legittima difesa putativa postula i medesimi presupposti di quella reale con la sola differenza che, nella prima, la situazione di pericolo non sussiste obiettivamente, ma è supposta dall'agente a causa di un erroneo apprezzamento dei fatti. Tale errore - che ha efficacia esimente se è scusabile e comporta responsabilità di cui all'art. 59, u.c., cod. pen., quando sia determinato da colpa - deve in entrambe le ipotesi trovare adeguata giustificazione in qualche fatto che, sebbene malamente rappresentato o compreso, abbia la possibilità di determinare nell'agente la ==giustificata persuasione di trovarsi esposto al pericolo attuale di un'offesa ingiusta==, sicché la legittima difesa putativa ==non può valutarsi alla luce di un criterio esclusivamente soggettivo==, e desumersi, quindi, dal solo stato d'animo dell'agente, dal solo timore o dal solo errore, ==dovendo, invece, essere considerata anche la situazione obiettiva che abbia determinato l'errore==. Essa, pertanto, può configurarsi se e in quanto l'erronea opinione della necessità di difendersi sia fondata su dati di fatto concreti, di per sé inidonei a creare un pericolo attuale, ma ==tali da giustificare, nell'animo dell'agente, la ragionevole persuasione di trovarsi in una situazione di pericolo==, persuasione che peraltro deve trovare adeguata correlazione nel complesso delle circostanze oggettive in cui l'azione della difesa venga a estrinsecarsi.

Intervenendo su un caso mediatico di grande impatto (l’omicidio del carabiniere Cerciello Rega), la Cassazione fa alcune precisazioni in tema di legittima difesa, anche putativa che, al di là della conclusione di per se’ condivisibile (nella specie non vi erano i presupposti della legittima difesa neanche putativa), suscitano alcune perplessità.  In particolare: 
1) sulla non volontaria creazione della situazione di pericolo come corollario della necessità, ==non si dà atto del dibattito (ormai penetrato anche in giurisprudenza) che attenua questa conclusione almeno nei nel caso in cui il pericolo che l’agente si trova a fronteggiare risulti notevolmente superiore a quello cui si è volontariamente esposto==; 
2) sul giudizio di proporzione, il riferimento al giudizio ex ante e sopratutto al rapporto tra mezzi a disposizione e mezzi usati appartiene ad un diritto penale che non esiste più da quasi un secolo; 
3) sulla legittima difesa putativa, chiedere che la persuasione erronea debba essere comunque ragionevole significa punire a titolo di dolo anche quando il soggetto è in colpa (se l’errore non è ragionevole il dolo è comunque escluso, purché ci sia l’errore appunto. Stabilire se l’errore è scusabile oppure no - e quindi fondato su una situazione che poteva o meno oggettivamente giustificarlo - rileva solo per stabilire se è punibile a titolo di colpa).