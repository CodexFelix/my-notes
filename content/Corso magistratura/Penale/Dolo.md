### Nozione(43 cp)
"L'evento dannoso o pericoloso, che è il risultato dell'azione e da cui la legge fa dipendere l'esistenza del delitto è dall'agente preveduto e voluto come conseguenza della propria azione o omissione"

Il termine dolus ha origine nel diritto civile romano, indicava l'induzione in errore della controparte. Si distingueva tra dolus bonus (fine lecito) e dolus malus (fine illecito, in piena mala fede)

Dall'etimologia del dolo e dalla definizione del 43 cp emerge la struttura che si compone di ==due essenziali momenti==
- rappresentativo, consapevolezza della realtà circostante e della propria condotta
- volitivo, intenzionalità

Dalla teoria della rappresentazione (il dolo ha ad oggetto la prefigurazione della condotta, mentre la volontà è intesa come mero controlllo dei movimenti corporei, sovrapponibile alla suitas); alla teoria della volontà (la rappresentazione è un mero presupposto implicito della volontà), alla nozione integrata di dolo.

### Oggetto del dolo
- Evento in senso naturalistico, accadimento materiale che sia derivato dall'azione o omissione del reo
	- incompatibile con i reati di mera condotta, in cui l'assenza dell'evento determinerebbe il venir meno dell'elemento soggettivo del dolo
- Evento in senso giuridico (offesa al bene tutelato, che esprime il disvalore del reato)
	- tuttavia, ciò equivarrebbe a richiedere la conoscenza della norma penale che punisce il delitto, specie nel caso di reati di creazione legislativa (es. frodi in commercio), in contrasto con art. 5 cp (irrilevanza ignorantia legis)
- Concezione normativa: rappresentazione e volontà devono investire tutti gli elementi costitutivi del reato (43 cp e 47 cp c. 1 e 3). 
	- Tali elementi devono essere intesi non in astratto ma in concreto, come fatti e circostanze specifici: si è negata cittadinanza alla figura del dolo generico 
	- (Dolus generalis), frutto di un'impostazione dottrinale per cui non è necessario che ogni singolo elemento della fattispecie debba essere, in modo concreto e specifico, oggetto di rappresentazione e volontà, ritenendosi sufficiente che il soggetto si sia astrattamente e genericamente rappresentato e voluto la commissione di un reato e la causazione di un evento del genere di quelli effettivamente verificatisi.
	- Sulla scorta del dolo generale è stata proposta una soluzione al caso del dolo colpito a mezza via dall'errore, che si propone quando la causazione di un evento, effettivamente verificatosi, sia dipesa perl da un decorso causale diverso da quello programmato

### Rappresentazione
Consapevolezza di tutti gli elementi costitutivi del reato, compresi i presupposti della condotta criminosa e le conseguenze dell'azione od omissione
Tale consapevolezza muta tuttavia a seconda della natura degli elementi costitutivi del reato, con riferimento alla distinzione tra ==elementi descrittivi e normativi==
- Elementi descrittivi, stante l'immediato rapporto con la realtà materiale, non pongono particolari problemi per l'accertamento del dolo
- Maggiori problemi pongono gli elementi normativi, che richiedono di far riferimento a norme extrapenali, giuridiche o extra giuridiche per individuare l'elemento costitutivo del reato (es. concetto di oscenità negli atti osceni). Deve richiedersi conoscenza delle norme giuridiche o sociali o morali?
	- E' raro che l'agente abbia tale precisa conoscenza
	- E' stata pertanto affermata in dottrina maggioritaria la tesi per cui non è necessaria una effettiva conoscenza delle norme richiamate dagli elementi normativi, senza però rinunciare all'accertamento del dolo in capo al reo: mutuando la formula elaborata da  MEZGER è stata ritenuta sufficiente la ==conoscenza parallela nella sfera laica== 
	- Es.: nel furto la consapevolezza dell'altruità della cosa, nella violazione di domicilio dell'introduzione in un luogo privato altrui senza volontà del proprietario, nei reati propri gli elementi essenziali della qualifica (es. pubblico potere)
- Medesimo approccio di carattere teleologico seguito per risolvere l'ulteriore questione del ==momento intellettivo del dolo== con riferimento all'attualità della rappresentazione, in particolare di elementi che operano come presupposto del reato e non emergono in maniera immediata al momento della realizzazione della condotta criminosa
	- nel delitto 707 cp, le pregresse condanne per furto affinché siano effettivamente note non è necessario che l'agente si fosse soffermato col pensiero su tale specifico elemento, ma che abbia potuto ==immediatamente evocare l'informazione necessaria==. Dato immediatamente evocabile, sebbene non effettivamente portato alla mente da parte del reo; il carattere intimo del processo di rappresentazione non può e non deve essere rappresentato in via diretta, dovendosi desumere dalla natura dell'informazione e dalla conoscibilità del soggetto agente

##### Coscienza dell'offesa
Rientra nella rappresentazione: l'offesa, come lesione o messa in pericolo del bene protetto, appartiene alla tipicità e dovrebbe rientrare nel fuoco del dolo
- Problema per i reati di pura creazione legislativa, in cui la lesione o esposizione a pericolo del bene protretto non siano connaturati alla condotta o all'evento richiesto dalla norma incriminatrice
- Se il disvalore e l'offesa non sono autonomamente percepibili dal reo, se non attraverso la conoscenza della norma che prevede il fatto come reato, richiedere la rappresentazione dell'offesa equivarrebbe a richiedere la conoscenza della norma incriminatrice quale presupposto per punire, in contrasto con l'art. 5 cp che assegna ad essa irrilevanza
- La Schuldtheorie [[Dolo#^0e7a87]] è stata recepita dal legislatore nel 5 cp e dall'interpretazione della Corte costituzionale nella sent. 364/1988, nell'intento di responsabilizzare il cittadino attraverso il richiamo all'art. 2 Cost. e ai doveri di solidarietà sociale che impongono ai consociati un dovere di informazione
- ==La scientia iuris non è quindi oggetto del dolo, neppure nei reati artificiali==
Diverso il caso, pacifico, di errore ricadente su elementi costitutivi naturalistici o sulla percezione fattuale di elementi normativi (conoscenza parallela nella sfera laica): in questi casi operano le disposizioni in tema di errore sul fatto (47 cp), e viene meno l'elemento rappresentativo e di conseguenza il dolo

Quando il soggetto versi in stato di dubbio, da distinguere dall'erronea rappresentazione o dall'ignoranza, per la dottrina maggioritaria non può escludersi la rappresentazione. Il dubbio presuppone infatti la rappresentazione, anche se alternativa, della sussistenza degli elementi costitutivi; deve ritenersi che il soggetto ha agito consapevolmente, potendo astenersi dalla condotta.
	- Non può tuttavia adottarsi tale soluzione quando sia la stessa fattispecie a richiedere una consapevolezza piena, e così ad escludere la sufficienza dello stato di dubbio, come avviene nel reato di calunnia 

### Volontà
Alla rappresentazione degli elementi costitutivi deve accompagnarsi la volontà del reo di realizzare il fatto tipico. Questa costituisce il vero elemento caratterizzante il dolo (la rappresentazione può riscontrarsi nelle ipotesi di colpa con previsione in cui manca l'elemento volitivo)

- La volontarietà della condotta non va confusa con volontà richiesta per la suitas (42 cp)
	- l'elemento volitivo del dolo presuppone la rappresentazione degli elementi costitutivi del reato, consiste nell'adesione psicologica alla condotta realizzata - che deve risultare frutto di una decisione di realizzare il fatto tipico di reato
	- Suitas riguarda poteri volitivi che governano i movimenti del corpo 
	- Imputabilità la capacità di autodeterminarsi e maturare una decisione (capacità di volere)
	- Volontà: espressione delle intenzioni del reo, che decida di tradurle nella condotta criminosa

A seconda dell'intensità con cui la volontà del reo si è manifestata si distingue tra:
- dolo d'impeto, volontà repentina (es. furto improvvisato)
- dolo di proposito, pianificato - decorso cronologico tra la maturazione della volontà e l'attuazione del proposito criminoso
Distinzione rilevante ad es. per premeditazione nei delitti c. persona, o 133 cp 


---
Giurisprudenza
Cass. 16976/2003: (dolo colpito a mezza via dall'errore): 3 persone, dopo aver picchiato violentemente la vittima e averla strangolata, le danno fuoco per occultare il cadavere, nella convinzione di averne cagionato la morte per soffocamento. Nel caso in specie, si è tuttavia dimostrato in giudizio che la vittima è morta per la combustione.
	- aderendo alla nozione di dolo generale la dottrina sostiene che in questo caso si possa affermare la responsabilità dolosa del reo, stante l'identità dell'evento in astratto cagionato, a nulla rilevando l'effettivo decorso causale
	- per evitare una "fictio della colpevolezza", dato che l'evento realizzato hic et nunc non equivale a quello rappresentato e voluto, la giurisprudenza ha qualificato la fattispecie come omicidio colposo, che segue ad un tentativo di omicidio doloso.

Cass: 8195/2016: inescusabilità dell'ignoranza di legge penale anche quando presenti particolare grado di complessità. L'art. 5 cp rappresenta l'esito del bilanciamento tra principio di colpevolezza e esigenze generalpreventive di tenuta dell'ordinamento penale
	- teoria del dolo (Vorsatztheorie) richiede necessaria conoscenza degli elementi normativi per integrare un dolo rimproverabile
	- teoria della colpevolezza (Schuldtheorie) non è indispensabile coscienza dell'illiceità per integrazione del dolo, sufficiente mera conoscibilità del divieto ^0e7a87

SU 40516/2016: compatibile dolo d'impeto con l'aggravante della crudeltà e sevizie, superando l'orientamento tradizionale per cui il disvalore dell'aggravante era assorbita nell'improvvisa violenza
	- Le SU evidenziano la distinzione tra il dato puramente temporale e cronologico e le componenti della condotta

[[Forme del dolo]]
