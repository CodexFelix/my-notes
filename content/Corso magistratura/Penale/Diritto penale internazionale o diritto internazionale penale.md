Dal punto di vista dell'attitudine della produzione del diritto penale, della capacità di essere fonte di diritto penale, prevedendo reati e sanzioni, il diritto europeo è uguale a quello internazionale.
Come il diritto internazionale non può produrre reati (riserva di legge Statale), così anche il diritto europeo, non essendo nazionale non può prevedere reati.
Da sempre il diritto penale è stata prerogativa della sovranità dei singoli Stati, cui tradizionalmente non hanno mai rinunciato.
Anche il diritto amministrativo, al pari di quello penale, è stato di derivazione fortemente statuale.

### Definizioni e differenze tra i due concetti
La distinzione tra le due non è condivisa da tutti, in dottrina non tutti fissano questa distinzione, confondendo spesso i concetti.
Volendo dare una dist
Penale Internazionale: se le norme internazionali possano essere fonti del diritto penale, con effetti diretti sugli individui che commettano o subiscano illeciti penali; con previsione di reati punibili dai giudici nazionali.
Internazionale Penale: Corte Penale Internazionale, Tribunale di Tokyo, Corte del Ruanda, possibilità del diritto internazionale di prevedere reati persegubili dinanzi a giudici internazionali (), senza collaborazione degli Stati e mediante l'attivazione di processi dinanzi a giudici nazionali.

### Diritto penale internazionale
Effetto del diritto internazionale sul diritto penale può essere anche diretto o solo indiretto (interpretazione conforme e questione di legittimità costituzionale ex art. 117 Cost)?
La risposta è tuttora no, non esiste un diritto penale internazionale.
Forse esiste quello internazionale penale, ma sicuramente non quello penale internazionale.
Può dirsi che il diritto penale è stato internazionalizzato, è sempre più forte la sovranazionalità e l'incidenza su questioni sovrastatuali e transfrontaliere, ma non esiste un diritto penale internazionale
==Questo perché v'è un controlimite nella Costituzione (art. 25 c.2  Cost.) e nel c.p. (art. 1), che fissano il principio di **legalità**.==
Si v. in tal senso le pronunce della Corte costituzionale nell'affaire Taricco (da ultimo sent. 115/2018 che ha chiarito che la pretesa dell'UE di applicare la regola Taricco per le gravi violazioni di interessi finanziari UE, superando le norme sulla prescrizione nazionale è violativa di due controlimiti, la regola di irretroattività sfavorevole e la tassatività essendo il concetto di gravi frodi ambiguo)
Riserva è tendenzialmente assoluta quanto al precetto, ma totalmente assoluta quanto alla sanzione.
Riserva è orizzontale, impedendo che la giurisprudenza (e gli altri poteri dello Stato) possa produrre reati
Riserva è discendente: nessuna fonte al di sotto della Legge Statale può produrre reati, nè leggi regionali, nè regolamenti o altri provvedimenti amministrativi (che possono produrre solo effetto mediato e indiretto, integrativa della legge penale).
Riserva è anche ascendente, verso il diritto internazionale, non accettando l'ordinamento statuale che una fonte sovrastante (quella internazionale) possa produrre reati.

Esiste però un diritto penale internazionalizzato, o internazionale in senso lato, ossia per delitti aventi carattere di internazionalità, sovrastatualità.
3 aspetti in particolare:
1. Legge penale nello spazio, stabilimento dei criteri volti a regolare l'efficacia della legge penale nello spazio (se art. 6 fissa criterio di territorialità, gli art. successivi, sia pure con modulazioni diverse, adottano un criterio di universalità)
2. Stato italiano adempie a **obblighi di incriminazione** previsti da norme internazionali, anche non europee, sia per reati internazionali (che per gravità sono lesivi di interessi universalmente tutelati, crimini contro umanità, di guerra, contro la pace e genocidio) in senso stretto che transfrontalieri (reati che toccano interessi di più stati per la natura plurioffensiva dal pdv. spaziale, traffico internazionale, reati associativi sovranazionali,)
3. Cooperazione investigativa e giudiziaria con riferimento a reati aventi matrice non strettamente nazionalistica (es. 86 TFUE)
Si tratta però sempre di effetti indiretti, eventuali, subordinati all'intervento di una legge nazionale che la recepisca (confermando quindi art. 25 Cost.).

Consuetudini generali richiamate dall'art. 10 c. 1 Cost., che impongono la criminalizzazione di alcune condotte come pirateria, reati contro l'umanità, genocidio.
Il diritto consuetudinario penetra nell'ordinamento statuale in forma graduale, permanente e automatica, senza necessità di atto di recepimento.
> - Parentesi di diritto internazionale sulla natura delle consuetudini
>10 COST. interpretato in due modi: come Trasformatore permanente (meccanismo automatico di formazione di norme interne identiche alle previsioni internazionali e consuetudini che vanno via via formandosi) e concetto valvola (mettendo in contatto ordinamento internazionale con quello nazionale, ordinamento internazionale produce direttamente effetti in quello nazionale)
>La prima tesi è formalmente dualistica, prevedendo due ordinamenti formalmente separati, ma sostanzialmente monistica.
>La seconda è più strettamente monistica.
>La differenza pratica tra le due è poca, salvo il problema di legittimità costituzionale relativo alla possibilità di devolvere alla C. Cost. il contrasto tra consuetudine e controlimite. Se la consideriamo trasformatore permanente, è possibile devolvere il sindacato sulla legge nazionale prodotta in modo contestuale alla norma internazionale; se invece è la norma internazionale a operare direttamente senza mediazione, è difficile individuare l'oggetto materiale del giudizio di costituzionalità.
>Casi di consuetudini incompatibili con costituzione (immunità diplomatiche o ==C. Cost. 238/2014== immunità statuale che escludeva azione da parte di cittadino italiano contro stato tedesco per crimini di guerra commessi dalle forze armate durante un conflitto e in particolare da deportazione durante II Guerra Mondiale)
>
>La costituzione riproduce la stessa distinzione tra ordinamneto pattizio (dualistico) e consuetudinario (monistico) che c'è tra ordinamento internazionale e UE.
>
>Soluzioni al contrasto tra norma internazionale e costituzione (principi fondamentali).
>1. Sindacato diffuso, dei singoli giudici, che in sostanza impedisce l'ingresso della consuetudine internazionale non conforme a Costituzione.
>2. Sindacato accentrato della corte Cost., che garantisce maggiore certezza (CCost. 48/1979, che ha ritenuto sindacabile con dichiarazione di incostituzionalità la consuetudine sull'immunità degli agenti diplomatici); il fatto che l'art. 134 Cost. non menzioni le consuetudini non rileva, ciò che conta è il rango delle fonti e l'efficacia legislativa che esse hanno.


In definitiva, il diritto penale internazionale non esiste: le norme internazionali non possono prevedere reati applicabili dai giudici nazionali.
Questo vale sia per il diritto attizio, che non produce effetti diretti neppure in campi extrapenali, che consuetudinario che sia pure può produrre effetti diretti in campo extrapenale, certamente non può produrre effetti in campo penale, per l'assenza di requisiti procedurali (parlamentare), formale (legge scritta) e procedurale (precisione della legge): in definitiva in contrasto con art. 25 Cost. c. 2.


### Diritto internazionale penale
Norme internazionali sostanziali che tipizzano i reati, giurisdizionali, fissano i giudici internazionali, che seguono regole processuali proprie.
Evoca una rinuncia alla potestà punitiva delo Stato, ammettendo un'interferenza esterna di giudici internazionali, che non applicano diritto interno ma diritto internazionale.
E' evidente che siano comunque rispettose dei controlimiti; questa giurisdizione internazionale può intervenire nel nostro Stato in forza di una legge che glie lo consente.
I giudici sono stati istituiti da atti, convenzioni, che hanno dato vita a tribunali ad hoc (Norimberga, Tokyo, Jugoslavia e Ruanda) in significativa contrarietà alla riserva di legge (senza base legale chiara o, nei casi di Norimberga e Tokyo, palesemente retroattiva).
Fase 1 (1945, Norimberga e Tokyo), violazione della riserva di legge e del divieto di retroattività
Fase 2 (anni '90, Jugoslavia e Ruanda) Violazione della tipicità, non v'era una precisa tipizzazione dei reati, facendo riferimento a concetti vaghi come consuetudini di guerra, principi comuni alle nazioni civili o del diritto penale umanitario.
Fase 3 (Statuto di Roma del 2002 istitutivo della Corte Penale Internazionale) permanente per crimini di genocidio, contro l'umanità, si è passati dalla legalità formale a quella sostanziale, piena tipicità degli elements of crime.











