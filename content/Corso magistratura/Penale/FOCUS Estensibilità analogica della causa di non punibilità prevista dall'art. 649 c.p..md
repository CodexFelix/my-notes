>[Premessa] Conviventi more uxorio non rientrano nella definizione di prossimi congiunti (307 c.p.) La Legge Cirinnà 76/2016 ha delegato il Governo per coordinare le novità introdotte con la normativa previgente, anche in materia penale. Il decreto legislativo attuativo (6/2017) ha ricompreso nei prossimi congiunti (ex 307 c.p.) le parti di un unione civile tra persone dello stesso sesso, ma non i conviventi di fatti.

- Cass. 39480/2015, richiamando sent. 32190/2009 (in cui la Corte osserva che il concetto di famiglia nel diritto penale si è esteso per ricomprendere qualsiasi consorzio di persone tra cui siano sorti rapporti di assistenza e solidarietà per un apprezzabile periodo di tempo) ritiene di poter estendere al convivente more uxorio l'art. 649 c.p attraverso un'interpretazione estensiva - evolutiva o "socialmente orientata".
	- A tale risultato non osta neppure la sent. C. cost. 352/2000 che ha ritenuto legittimo l'art. 649 c.p. in quanto frutto di una scelta discrezionale possibile per il legislatore. Difatti, la Consulta non ha escluso la possibilità di un'interpretazione diversa della norma.
	- Stessi argomenti sono stati spesi dalla Cassazione (34147/2015) per la causa di esclusione di colpevolezza prevista per la falsa testimonianza dall'art. 384 c.p., dove pure la Consulta (con sent. 140/2009) aveva ritenuto la scelta del legislatore legittima e discrezionale.
	- CEDU all'art. 8 prevede diritto al rispetto della vita privata e familiare. La Corte di Strasburgo interpreta estensivamente tale norma, ricomprendendovi anche legami di fatto particolarmente stretti e fondati su una stabile convivenza (CEDU Marcx c. Belgio 1979 e Emonet c. Svizzera 2007)

Non sono mancate critiche della dottrina, che ha ritenuto la pronuncia della Cassazione una "frode delle etichette", celando l'analogia di norme eccezionali dietro una solo apparente interpretazione estensiva.

- Cass. 37873/2019, in contrasto con l'orientamento della Cassazione sopra espresso, nega l'estensibilità dell'art. 649 c.p. al convivente more uxorio.
	- La Cassazione ritiene che sia chiara la scelta del legislatore di estendere solo alla convivenza qualificata da unione civile e non a quella more uxorio.
	- Tale scelta non è neppure irragionevole (3 Cost.), stante la differenza ontologica tra convivenza (priva dei caratteri di certezza e stabilità e sempre revocabile) e coniugio. Per tale motivo ritenuto manifestamente infondata la questione di costituzionalità sollevata dal ricorrente.


Il revirement della Cassazione apre un contrasto nella giurisprudenza di legittimità. Difatti, la questione è stata rimessa (con ordinanza del 2020/1825) alle Sezioni Unite.
