L'eutanasia ha 3 declinazioni:
1. omissivo-passiva: interruzione delle cure e dei trattamenti di sostegno vitale, da cui esita la morte
2. attiva indiretta: suicidio assistito, soggetto si procura da sè la morte sia pur aiutato da un terzo
3. attiva diretta: eutanasia attiva (omicidio del consenziente), traducentesi in un comportamento attivo del soggetto agente.

### Cessazione dei trattamenti salvifici
- Sent. della Cass. 40727/2007 sul caso di Eluana Englaro, con cui aveva ritenuto, ancor prima della legge 219/2017, che il sistema medico-sanitario italiano sia basato sul principio di libertà delle cure e di necessità del consenso alle cure, che non conosca eccezione quando queste siano salvifiche.
	- Il caso presentava delle peculiarità, in quanto il soggetto non era in grado di esprimere un valido consenso

- Fondamento costituzionale (32 Cost. e 13 Cost.)
- Fondamento CEDU (8 CEDU, sul rispetto della vita personale e familiare e quindi a decidere autonomamente sulla dignità della vita) che gli Stati sono individuati a trovare il punto di equilibrio tra interessi in gioco.
- L. 219/2017, che ha integrato la L.38/2010 sulle cure palliative e terapeutiche, ha riconosciuto il diritto a interrompere le cure salvifiche (a morire con dignità, a essere aiutato nel morire) sulla base di 4 presupposti:
	1. Malattia grave e non più curabile
	2. fonte di sofferenze insopportabili (Incidenza sulla qualità della vita)
	3. dipendenza della vita da trattamenti di sostegno vitale
	4. volontà espressa dal soggetto capace di intendere e di volere nelle forme previste dalla legge
Il problema posto dalla legge 219/2017 è la natura della condotta del medico interruttiva delle cure mediche (è tipica? non antigiuridica in quanto scriminata?) e il paziente ha un diritto con conseguente obbligo del medico di eseguire l'eutanasia passiva o una mera facoltà (con rimozione di un divieto senza dovere per il medico)?
	- la tesi prevalente afferma il difetto di tipicità, per cui la nuova legge avrebbe escluso la tipicità dell'art. 579 c.p. argomentando tra l'assenza di nesso causale tra la condotta attiva (staccare la spina) e l'evento morte (avvenuto per decorso infausto della malattia)
	- il presupposto dell'omissione impropria è l'obbligo giuridico di impedire l'evento, ciò non si verifica nel caso di consenso validamente espresso che facoltivizza o addirittura rende doverosa, a seconda delle tesi, l'omissione delle cure.
	- Conseguenze:
		- se riteniamo la norma una riduzione dell'area di tipicità penale, essa non sarà applicabile analogicamente. se invece riteniamo il consenso essere una causa di giustificazione, si pone il problema di applicabilità analogica
		- Sul piano del dovere per il medico, se riteniamo la norma una causa di giustificazione, ci sarà il dovere per il medico di eseguirlo. Viceversa, se è una causa di esclusione della tipicità, il paziente avrà una mera facoltà che rimuove solo un limite alla possibilità per il medico di intervenire senza incorrere in responsabilità penale.

### Eutanasia attiva indiretta (aiuto al suicidio, 580 c.p.) - C. Cost. 242/2019
La Consulta dichiara incostituzionalità per la irragionevolezza di trattamento tra interruzione di cure e aiuto al suicidio.
Si ha detipizzazione o introduzione di una scriminante?
- Se fosse una detipizzazione (così si pronuncia C.Assise Milano sul caso DJ Fabo) non potrebbe farsi ricorso al 40 cpv perché manca omissione, ma semplice atipicità della condotta conforme ai requisiti fissati dalla Consulta.
- Scriminante procedurale, diritto sottoposto a procedure e condizioni, con formula assolutoria "il fatto non costituisce reato" (così C. Assise di Massa 2021 sul Caso Trentini)
Possibile analogia?
- è difficile sostenere lapossibilità di analogia, data la natura eccezionale della detipizzazione
- parimenti, sostenendo la natura di scriminante, non può sostenersi la presenza di una lacuna politica, non involontaria del legislatore.
Quanto al requisito di tenuta in vita da trattamenti di sostegno vitale, tuttavia, l'Assise di Massa (conforme CdA) sostiene la possibilità di inclusione anche di un concetto ampio, comprensivo della non dignità della vita.


### Omicidio del consenziente
579 c.p.
Corte cost. 50/2022 ha rigettato il quesito referendario abrogativo dell'art. 579 c.p.
- inammissibile perché manipolativo della norma, attribuendole un significato totalmente diverso rispetto a quello originario
- contrasto con la Costituzione della disciplina di risulta che deriverebbe dall'intervento referendario (tutela costituzionale necessaria) con riferimento al bene della vita, che abbisogna di un livello minimo di tutela con l'eliminazione tout court dell'omicidio del consenziente (salve le ipotesi del c. 3). La conseguenza sarebbe, in altre parole, quella di rendere totalmente disponibile il bene-vita.