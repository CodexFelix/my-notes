### Colpa generica
Regola cautelare violata non positivizzata da norma di legge o regolamento (o fonti subnormative come ordini e discipline)
- Negligenza: risvolto negativo della diligenza civilistica (1176 cc) definita come "adeguato impiego delle energie e dei mezzi utili per la realizzazione di un determinato fine" 
- Imprudenza: violazione del canone di prudenza che opera con riferimento a condotte pericolose, perché caratterizzate da un elevato rischio di conseguenze negative, in forza del quale il soggetto è tenuto ad adottare idonee precauzioni (es. circolazione stradale, regola non scritta dell'evitare manovre pericolose)
- Imperizia: violazione del canone di perizia (diligenza o prudenza qualificata), in presenza di attività caratterizzate da profili tecnici o scientifici di particolare rilevanza

Valutazione deve essere operata sulla base di regole di esperienza che, sulla scorta di conoscenze (anche tecnico-scientifiche) di cui si dispone al momento del fatto, consentono di prevedere la possibilità di cagionare l'evento e quindi di evitarlo.
- Il giudizio di prevedibilità è fondato su regole non scritte, di natura sociale, legate alla comune esperienza, frutto di giudizi ripetuti nel tempo
- Qualora il reo contravvenga a siffatte regole non scritte, ponendo la condotta nonostante l'esito positivo del giudizio di prevedibilità ed evitabilità, incorrerà in colpa
Es. Una massima di comune esperienza impone di maneggiare con estrema cura le armi da fuoco o i coltelli, sicché può ritenersi prevedibile il rischio di lesioni personali ed evitabili ove maneggiate con la dovuta cura.

La colpa generica si atteggia diversamente se l'evento da prevenire o l'azione da cui derivi presentino carattere ==inedito==, tale per cui non manchi solo una norma cautelare specifica, ma anche una massima di espereinza, per via della novità del rischio.
Es. puntatori laser, che fino al 2010 non erano inclusi nel TU armi. Tuttavia la giurisprudenza ha comunque ravvisato la responsabilità di chi li ha usati in modo pericoloso danneggiando la vista di altre persone, in quanto l'assenza di norme cautelari non esime il sogetto agente dal formulare ex novo il giudizio di prevedibilità ed evitabilità dell'evento.
La prevedibilità è  ricavabile da altre massime d'esperienza (dannosità dei raggi solari o accecamento da luci forti), con conseguente possibilità di accertare l'evitabilità evitando di puntare pericolosamente il raggio laser.
La massima ricavabile è che l'assenza di regole scritte non esclude l'onere di valutare i rischi legati alla propria condotta.

Nell'ipotesi di rischio inedito parte della dottrina ha sostenuto l'operatività del ==principio di precauzione== (art. 19 TFUE, ex 174 TCE - in materia di ambiente): chi intenda svolgere una determinata attività rispetto alla quale sussista il sospetto che possa determinare danni all'eco-sistema, deve astenersi dal porla in essere.
- Manca tuttavia un espresso referente normativo nell'ordinamento nazionale.
- Va segnalato il disegno di legge S. 601 della precedente legislatura (2019), che interviene in materia di reati alimentai prevedendo il principio di precauzione. L'art. 5-ter della L. 283/1962 esclude la natura penale dell'illecito in caso di alimenti o sostanze di cui non è stata definitivamente accertata la pericolosità per la salute, ma individuati da misure provvisorie di gestione del rischio che attuano il principio di precauzione"

### Accertamento della colpa generica
Individuazione da parte del giudice della massima di esperienza e conseguente giudizio di prevedibilità ed evitabilità dell'evento cagionato
- accertamento compiuto sulla base della situazione concreta (prognosi postuma), accertando se fossero individuabili massime di esperienza, tali da indurre il soggetto agente a tenere un comportamento diverso
- verifica se l'evento fosse ex ante prevedibile ed evitabile sulla base delle conoscenze esistenti al momento del fatto. Quale parametro di giudizio deve adoperare il giudice per valutare la prevedibilità ed evitabilità?
	- Soggettivo: immedesimazione nella persona del reo e nelle sue conoscenze e abilità personali
	- Oggettivo: parametro generale e standardizzato, secondo agente modello
	- Prevalente Teoria della doppia misura della colpa, entrambi i metri di riferimento sono validi, ma operano in momenti diversi del giudizio penale, sulla base della duplice rilevanza della colpa (elemento oggettivo e soggettivo)
		1. Per accertamento della tipicità del fatto si fa riferimento ad un parametro oggettivo e standardizzato (agente modello). Questo canone consente di ritenere soddisfatti i canoni di eguaglianza e tassatività, dal momento che individua il fondamento della responsabilità colposa secondo parametri oggettivi e generali
		2. Per accertare colpevolezza del reato occorrerà invece valorizzare le particolari condizioni personali del soggetto agente ai fini di muovere un rimprovero per aver cagionato l'evento. Questo momento non attiene alla verifica dell'an della colpa, bensì di integrare attraverso parametri soggettivi il giudizio di gravità del rimprovero da muovere al reo per aver cagionato l'evento

### Colpa specifica
Inosservanza di leggi, regolamenti ordini o discipline che positivizzano le massime di esperienza sociali.

Ordini e discipline sono atti di natura privata, come norme deontologiche di categoria o linee guida che caratterizzano il settore scientifico, purché dotate di natura cautelare
- La rilevanza di tali fondi non giuridiche, al pari di quelle secondarie non è in contrasto con la ==riserva di legge==, non si tratta di norme che regolano la fattispecie penale ma di parametri di accertametno di un elemento costitutivo del reato disciplinato esaustivamente nella fattispecie.

Non mancano norme che, nonostante la funzione cautelare, presentino contenuto ==vago, elastico== tale da non consentire di rinvenire un precetto cautelare specifico cui il soggetto agente possa riferirsi:
- Art. 141 c. 1 cod. strada (dlgs 285/1992): E' obbligo del conducente regolare la velocità in modo da evitare pericolo per la sicurezza delle persone e cose. 
	- manca una norma cautelare specifica -> di conseguenza la responsabilità non sarà da colpa specifica, ma da colpa generica operando una prognosi in merito alla prevedibilità ed evitabilità dell'evento tenendo una condotta conforme
	- se invece il giudice dovesse, a fronte della contestazione dell'art. 141 per ciò solo ritenere sussistente una violazione della regola cautelare, incorrerebbe in errore omettendo il necessario accertamento già sul piano della tipicità.

##### Area di rischio specifico
Nei casi di violazione di norme cautelari positivizzate (specifiche), deve altresì procedersi alla verifica che ==l'evento cagionato dal soggetto agente appartenga alla serie di conseguenze lesive che la regola cautelare miri ad evitare==
- Non è un doppione della causalità della colpa: i due istituti operano su piani differenti:
	- la causalità della colpa richiede di accertare se il comportamento alternativo lecito avrebbe evitato l'evento
	- mentre l'area di rischio specifico richiede di verificare se la norma cautelare assuma effettivamente rilevanza nel caso concreto, essendo tesa ad evitare eventi della specie di quello verificatosi
- Es. Tizio non può essere ritenuto responsabile per aver sfrecciato a 100 km/h in centro abitato e aver provocato a Caio un malore per lo spavento. In questo caso, se si valutasse solo la causalità della colpa Tizio sarebbe responsabile perché, ove avesse tenuto condotta conforme, l'evento non si sarebbe verificato; tuttavia, l'evento non rientra tra quelli che il limite di velocità è specificamente volto a prevenire (cioé sinistri stradali). manca quindi una regola cautelare specifica.