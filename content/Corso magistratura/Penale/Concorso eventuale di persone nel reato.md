Pone due ordini di questioni:
1. Realizzazione di un medesimo reato da parte di più soggetti, che pongono in essere condotte anche atipiche, autonome, che possono non coincidere, se considerate singolarmente, con il comportamento descritto dalla norma incriminatrice (condotte che realizzazione frazionariamente il reato; ad es. nella rapina una sottrae, l'altra usa violenza)
2. Grado di rimproverabilità del singolo concorrente, data la diversità di condotte tenute 

### Dal modello dell'accessorietà a quello unitario
- Teoria dell'accessorietà: richiede che le singole condotte poste in essere dai concorrenti si pongano in rapporto di accessorietà rispetto a quella principale tipica (corrispondente a quella tipizzata dal legislatore), che deve quindi essere realizzata da almeno uno dei concorrenti. Tre orientamenti sotto questa tesi:
	1. Accessorietà Estrema: la condotta del concorrente principale deve essere tipica, antigiuridica e colpevole (quindi autonomamente punibile). Deve integrare tutti gli estremi oggettivi, normativi e soggettivi del reato
	2. Impostazione limitata: richiede solo tipicità e antigiuridicità, senza colpevolezza. (ad es. se non fosse capace ed intendere e di volere il concorrente potrà comunque rispondere)
	3. Minima: è sufficiente la mera tipicità della condotta, anche se non colpevole e antigiuridica
	> Accessorietà pone problemi con riferimento ai casi in cui le condotte dei partecipanti sono tutte atipiche (es. nei reati propri la condotta è posta in essere dal concorrente extraneus; oppure perché pongono frazioni della condotta descritta dalla norma)
- Teoria dell'autonomia della fattispecie concorsuale (autonoma e distinta fattispecie pluri-soggettiva) rispetto a quella mono-soggettiva. All'interno di essa si sono elaborate delle varianti, con riferimento all'elemento soggettivo che deve assistere le condotte dei singoli partecipanti:
	1. Teoria monista: tutte le condotte devono essere sorrette dalla medesima forma di elemento soggettivo
	2. Teoria plurisoggettiva differenziata: è ammessa diversità di elemento soggettivo tra i concorrenti


### Trattamento sanzionatorio e gradazione delle responsabilità tra concorrenti
Due principali modelli: 
1. Modello a responsabilità differenziata, di origine tedesca, che differenzia le condotte dei singoli partecipanti già sul piano materiale e della tipicità: bisogna distinguere il ruolo di autore (colui che ha realizzato la condotta materiale) e coautore da quella di complice (che ha posto comportamenti meramente strumentali rispetto a quella dell'autore, fornendo i mezzi o un aiuto materiale)
	- Secondo questa impostazione, le singole condotte devono essere tipizzate distintamente dal legislatore, chiamato a calibrare la risposta sanzionatoria in ragione della gravità e della riprovevolezza del comportamento tenuto da ciascun concorrente.
	- Modello che si ricollega a quello dell'accessorietà - anch'essa di derivazione germanica - dal momento che opera una distinzione sul piano oggettivo tra autore (condotta principale) e compartecipi e complici (che assumono carattere accessorio rispetto alla condotta principale)
2. Modello unitario: equipara le condotte dei singoli compartecipi. Tesi fondata sul positivismo naturalistico, che ha ispirato la teoria condizionalistica in materia di nesso causale: assumono rilevanza tutte le condotte che hanno determinato la commissione del reato. (anche le condotte strumentali sono causali, senza di esse l'evento hic et nunc, secondo quelle modalità, non si sarebbe verificato)

Il Codice Zanardelli del 1889 adottava il modello dell'accessorietà e a responsabilità differenziata:
- l'art. 63 puniva gli esecutori, cui erano equiparati i determinatori
- ad essi si contrapponevano nell'art. 64 i concorrenti, che avessero posto una condotta meramente accessoria, e per cui si diminuiva la pena: istigazione, promessa di assistenza o aiuto nella fase successiva all'esecuzione del reato. Le singole condotte di questi erano tipizzate in maniera tassativa (eccitare o rafforzare la risoluzione di commettere il reato, promettere assistenza o aiuto da prestare dopo il reato, dare istruzioni o somministrare mezzi, facilitarne l'esecuzione) e ricevevano una risposta sanzionatoria differenziata (responsabilità appunto differenziata)

Il Codice Rocco adotta l'opposto modello unitario:
- art. 110: concorso nel ==medesimo reato==
- pena per questo stabilita, salvo i correttivi di cui all'art. 114 (contributo di minima importanza), salvo le circostanze (111), salva la possibilità di individualizzare la pena in concreto ex 133 cp (SU 5/1953: anche se non è integrata l'attenuante del contributo di minima importanza, si può comunque valutare l'intensità del dolo e capacità a delinquere e quindi ai fini della applicazione in concreto della pena)
- attraverso il 110 viene data origine ad una nuova fattispecie in forma concorsuale, attraverso cui anche i comportamenti atipici assumono rilevanza penale