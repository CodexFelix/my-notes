### Tentativo e circostanze
Le circostanze sono elementi accessori della fattispecie penale che il legislatore prevede in via generale (comuni) o con riferimento  a specifiche fattispecie (speciali). 

Le circostanze possono trovare applicazione anche per i delitti in forma tentata:
1. Tentativo circostanziato di delitto: in cui la circostanza, aggravante o attenuante, si realizzi compiutamente già attraverso il compimento degli atti idonei ed univoci che integrano gli estremi del tentativo (es. aver agito con crudeltà o sevizie)
	- questa ipotesi non ha posto particolari problemi, dato che la circostanza è già integrata al momento del tentativo ed è riferibile alla condotta posta in essere dal reo.
	- Non è mancata una posizione contraria, fondata sul carattere autonomo di reato che il tentativo presenta e rispetto al quale il legislatore non ha previsto alcuna circostanza
	- Si è contrapposto un orientamento più moderato, che consente l'estensione delle circostanze comuni - dettate dagli artt. 61 ss. cp - ma non di quelle speciali, previste per specifiche fattispecie criminose.
	- Ad entrambe le teorie si contrappone la giurisprudenza e dottrina dominante che ==ritiene estensibile le circostanze sulla base dell'art. 56 cp che svolge già una funzione incriminatrice==, consentendo l'incriminazione di comportamenti non riconducibili alle singole fattispecie delittuose tipizzate; la medesima operazione normativa è destinata ad operare con riferimento alle circostasnze del reato.
	- Occorre ad ogni modo valutare in concreto se la singola circostanza risulti compatibile con il delitto in forma tentata.
2. Più problematico il tentativo di delitto circostanziato (o delitto circostanziato tentato)
	- SU 28243/2013 (con rif. al danno di particolare tenuità ex 62 n. 4) hanno risposto affermativamente: le circostanze possono essere oggetto di volontà criminosa al pari degli elementi costitutivi del reato. Di conseguenza l'univocità può riferirsi alla circostanza oltre che al delitto che il reo intende commettere. Occorre che la singola circostanaz sia riconoscibile già al momento del tentativo in termini di idoneità ed univocità
	- Cass. 2016/44351: il principio del favor rei impone di raggiungere la certezza processuale in merito alla verificazione della circostanza aggravante qualora il delitto fosse stato consumato, dovendosi altrimenti propendere per la forma non aggravata del delitto tentato

### Tentativo di reato complesso (rapina)
1. Quando avviene la consumazione del furto? Al momento dell'occultamento della merce o del superamento dei mezzi di controllo della vittima? La Cassazione afferma che l'occultamento non integra il furto consumato.
> Il dato letterale: il codice Zanardelli parlava di impossessamento (amotio meramente spaziale, rimozione dal luogo in cui si trova e collocamento nella sfera personale dell'autore del reato) senza indicare la sottrazione come elemento del reato. Il nuovo sintagma impossesso mediante sottrazione fa riferimetno ad un concetto di tipo funzionale, personale (non spaziale), nel senso di eliminazione della signoria della vittima - recisione del controllo sul bene non precario e temporaneo, ma definitivo e stabile (sostanzialmente autonomo).
> Anche secondo il principio di offensività, c'è un'offesa alla vittima quando è compromessa la possibilità di controllo sul bene.

La rapina è un reato complesso, che assorbie le aggressioni minori (fino alle percosse). E' necessariamente complesso o eventualmente complesso (che cioè contiene fatti che possono essere reati autonomi ma possono pure non esserlo, sulla base dell'assunto che la violenza nei confronti del vigilante può essere pure una violenza che abbia una caratterizzazione non penalisticamente rilevante, non idonea ad integrare autonomo reato)

2. E' ammissibile il tentativo di rapina impropria?
	- la tesi contraria, prevalente in dottrina, fa leva sul dato "immediatamente dopo" per cui il legislatore avrebbe creato un ==reato complesso a formazione progressiva==, caratterizzato cioé da un preciso ordine di realizzazione delle condotte - e che vi sia quindi prima l'impossessamento (che non è condotta tipica, ma un presupposto della rapina impropria) e successivamente la violenza (che è il vero elemento costitutivo del reato di rapina). Anche l'elemento soggettivo deporrebbe in tal senso: nel momento in cui il soggetto sottrae una cosa non si rappresenta e non vuole commettere una rapina; al contrario della rapina propria in cui si hanno due elementi costitutivi assistiti dal dolo (l'impossessamento e la violenza)
	- più convincente è l'impostazione delle SU 2012 che pervengono ad un esito opposto per i seguenti argomenti: 1) letterale (628 c. 2 fissa un nesso esclusivamente cronologico, senza specificare le caratteristiche della condotta) - non convince il riferimento al presupposto di fatto quanto al furto: sono presupposti elementi fattuali come status, condizioni personali e non certamente un fatto di reato, che se è elemento costitutivo fattuale può perfezionarsi anche nella forma tentata;  2) sistematico: il disvalore tra la rapina propria e quella impropria è identico e il dolo sopravvenuto può sussistere anche con riferimento al reato di rapina propria (si pensi al caso di violenza perpetrata per altri scopi, es. violenza sessuale, che poi muti in rapina per l'opportunità non rappresentata originariamente di sottrarre oggetti di valore); 3) teleologico: il trattamento più grave previsto dalla rapina rispetto ai reati che la compongono è giustificato dal fatto che la connessione tra reati è un moltiplicatore del disvalore, ed è illogico ritenere che il soggetto debba rispondere di tentativo di furto + percosse. La tesi della dottrina di cui sopra viola il principio di uguaglianza e ragionevolezza col tentativo di rapina propria, in cui pure il possesso è acquisito in maniera precaria; 4) strutturale: siccome la rapina impropria è connotata anche dal solo fine di impunità, che può porsi anche per il tentativo, ciò convalida la tesi del tentativo di rapina impropria

### Tentativo di omissione di atti d'ufficio

^cb30fc

- Tesi, oggi superata, che ritiene del tutto inammissibile dal pdv strutturale il tentativo di omissione, basandosi sulla lettera dell'art. 56, che parla di "atti". La tesi non tiene conto dell'equiparazione tra azione ed omissione (40 cpv) e dello stesso art. 56 cp che parla di recesso attivo, senza distinguere tra evento provocato da azione ed evento provocato da omissione.
- Il tentativo è oggi ammesso per l'omissione impropria (di evento)

- Più problematica per l'omissione propria, in cui c'è una connotazione legale che porta facilmente a concludere la rilevanza penale in senso pieno e consumato alla scadenza del termine di legge (es. omissione di atti d'ufficio).
	- ad es. in mancato versamento dell'IVA, fino a che non sono scaduti i termini non è consumato, scaduti i quali è consumato
	- parimenti per l'omissione di atti d'ufficio
- La tesi della giurisprudenza contrapposta, si basa sull'assunto che anche per i reati omissivi sia possibile il compimento di una condotta omissiva anticipata rispetto alla consumazione, che abbia i caratteri di idoneità ed univocità, anche se non produce la consumazione del potere:
	- PU che si allontana in luogo remoto al fine di non adempiere
	- tuttavia la dottrina evidenzia (Padovani) che si andrebbe così a punire atti preparatori, è necessario quantomeno l'inizio di esecuzione del reato. Prima della scadenza del termine non c'è inizio dell'esecuzione.
	- Interessante la casistica sull'omissione di soccorso (593 cp): qui la dottrina mette in luce una possibile configurazione bifasica della fattispecie. C'è un primo momento per intervenire, che non impedisce un successivo intervento salvifico (in un secondo momento). Di conseguenza non c'è all'or nothing, essendo possibile una successiva resipiscenza volontaria (desistenza volontaria) o meno (tentativo punibile).

