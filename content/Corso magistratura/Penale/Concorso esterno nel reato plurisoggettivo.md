Ad essere problematica è la forma materiale del concorso di persone nel reato (quella morale (istigazione e determinazione) è sicuramente compatibile con i reati plurisoggettivi necessari, dato che è per definizione atipica rispetto alla fattispecie penale, come dimostrato dall'art. 115 cp che evidenzia la diversità tra condotta morale e quella materiale, necessaria perché la prima acquisisca rilevanza penale)

- Parte della dottrina ritiene, sulla base del fatto che la necessità che il contributo del concorrente eventuale abbia effettiva e obiettiva rilevanza nell'attività criminosa, che tale condotta possa essere qualificata come partecipazione necessaria al reato plurisoggettiva. Chi ha partecipato ponendo in essere un contributo causale o agevolatore, risponde per ciò solo del reato stesso. Per converso, chi non partecipi alla commissione del reato, non potrebbe essere chiamato a rispondere. Tertium non datur, perché il soggetto può essere o partecipe o non partecipe, senza ulteriori condotte.
- Altra tesi evidenzia invece che i reati plurisoggettivi non richiedono solo la partecipazione di più persone alla realizzazione di un fatto tipico, ma che ciascuna di esse ponga in essere una altrettanto tipica condotta (es. nella rissa ex 588 cp che punisce "chi partecipa", con la conseguenza che vi sono condotte atipiche rispetto a quelle che caratterizzano il reato pluri-soggettivo, es. fornire armi o allontanare i passanti per evitare interferenze con gli scontri in atto o, nel furto, chi fa da palo). Tali condotte non pongono dubbi quanto alla loro rilevanza penale, sul piano oggettivo, in termini di concorso eventuale nel reato. Se si opinasse che tale concorso ab externo integrasse partecipazione, sarebbe rissa anche una colluttazione intervenuta tra due persone cui un terzo abbia apprestato le armi o abbia fatto da palo.
	- conseguenza è la possibilità di assegnare rilevanza penale a condotte altrimenti atipiche, quella di poter applicare la disciplina degli artt. 110 ss in relazione alle circostanze nonché alle cause di non punibilità
	- questione circa l'aggravamento prevista per il numero di partecipanti: rilevano sia i necessari che gli eventuali? o è un ne bis in idem, dato che per i concorrenti necessari la disciplina è stata già presa in considerazione dal legislatore - che tiene conto nella commisurazione della pena nei reati plurisoggettivi della maggior pericolosità sociale dimostrata (es. violenza sessuale di gruppo rispetto alla ipotesi comune). Si ritiene quindi più corretto limitare tale aggravante ai concorrenti eventuali, dato che il legislatore prevede quando vuole specifiche aggravanti per quelli necessari (art. 416 cp per associazione a delinquere cui partecipino più di 10 persone)

### Concorso esterno nei reati associativi
I reati associativi puniscono la costituzione e partecipazione ad una stabile organizzazione in ragione del fine dalla stessa perseguito (modello dei reati a dolo specifico).
Parte della dottrina ha ricondotto le fattispecie associative e, per prima, l'associazione a delinquere, ai "reati contratto".
Fenomeno associativo si distingue dal concorso eventuale in quanto:
1. e' necessaria una stabile organizzazione di persone e risorse, finalizzata alla commissione di una serie indeterminata di delitti
2. non è necessario che il delitto finale sia commesso, purché l'organizzazione sia idonea a raggiungere lo scopo (la peculiare struttura dei reati associativi, a dolo specifico, non richiede la effettiva realizzazione del reato Cass. 19702/2010 e 933/2014)
3. carattere indeterminato dei delitti-scopo , a fronte di un programma specifico e determinato che caratterizza concorso di persone ne reato - come testmoniato dall'art. 116 cp sul concorso anomalo.

E' ammissibile un'associazione a delinquere costituita al fine di commettere un solo reato? Orientamenti contrapposti: se si ritiene necessario il carattere indeterminato del programma associativo, deve escludersi l'associazione a delinquere; se viceversa si dà prevalenza al criterio organizzativo e il reato scopo giiustifica la costituzione e l'organizzazione di una struttura associativa, lo si può ammettere.


La struttura dei reati associativi è composita, distinguendo i ruoli che ciascun soggetto abbia rivestito nell'ambito dell'associazione o nella sua costituzione.
270-bis; 416-bis, art. 74 dpr 309/90 punisce diversamente chi promuove, costituisce, dirige, finanzia e chi semplicemente "PARTECIPA"

==Non c'è violazione del ne bis in idem in caso di punizione dei reati-scopo insieme al reato associativo== (secondo una tesi minoritaria, il reato scopo assorbirebbe, secondo lo schema della cd progressione criminosa, il reato associativa): il delitto di associazione presenta carattere autonomo rispetto a quello proprio dei reati fine e punisce condotte lesive di un bene giuridico distinto (l'ordine pubblico, offeso nella forma del pericolo astratto, propria dei reati a dolo specifico, dal reato associativo) rispetto a quello tutelato dai reati fine.

## Concorso esterno in associazione di stampo mafioso
Bisogna tenere distinte le condotte criminose tipizzate dall'art. 416-bis.
- Associazione mafiosa: definizione fornita dall'art. 416-bis, che si avvale della forza di intimidazione e del vincolo associativo e della condizione di assoggettamento e di omertà. Specifica all'ultimo comma, per superare i dubbi legati al riferimento alla "mafia" che sono mafie anche la ndrangheta e le altre associazioni comunque denominate.
		Cass. 18125/2020 ha precisato che Mafia Capitale non costituisce un'associazione di stampo mafioso, ma semplice associazione a delinquere ex 416 cp, in quanto manca un'attuale ed effettiva esternazione della forza di intimidazione e una concreta situazione di assoggettamento omertoso (per cui non è sufficiente la riferibilità ad un singolo sodale, ma al gruppo nel suo complesso; e per cui non è necessario il ricorso alla violenza o alla minaccia, costituendo esso mero strumento nei confronti della forza di intimidazione)
- Promozione, organizzazione e direzione
	- promozione: iniziativa di uno o più soggetti affinché l'associazione prenda vita e si sviluppi raggiungendo un livello organizzativo ottimale (mediante incontri, mettendo in contatto i futuri associati, pubblicizzando nell'ambiente criminale l'intenzione di dar vita ad un'organizzazione, etc.). Condotta che può essere realizzata pure da un singolo, in quanto non necessariamente plurisoggettiva
	- Organizzazione: presuppone che l'associazione sia stata creata e attiene ai profili strutturali della stessa (ripartizione ruoli, gestione risorse, fissazione degli incontri, comunicazioni tra accoliti). E' una fattispecie plurisoggettiva impropria, in cui il precetto si rivolge ad un solo soggetto (l'organizzatore) e non agli organizzati, con la conseguenza che il reato si atteggia al pari di una fattispecie mono-soggettiva.
	- Direzione (parimenti plurisoggettiva impropria) : qualora l'associazione risulti diretta da una pluralità di persone, queste dovrebbero essere chiamate a rspondere tra loro in concorso della condotta direttiva, secondo lo schema di concorso eventuale di persone nel reato
		- per le condotte di organizzazione e di direzione, le norme sul concorso (110 ss) svolgono una funzione meramente disciplinatoria e non incriminatrice, non essendo possibile ravvisare in concreto condotte atipiche che agevolino o consentano la direzione o l'organizzazione. Le condotte di direzione e organizzazione sono soggettivamente pregnanti e non consentono di equiparare alla posizione di capo o di chi organizza l'associazione i soggetti estranei a tale ruolo (non può essere chiamato a rispondere del delitto di direzione chi si sia limitato a consegnare i messaggi del capo agli altri associati o che abbia fornito informazioni ai soggetti apicali circa il numero degli accoliti o delle risorse a disposizione, così agevolando l'attività organizzativa). Non possono neppure applicarsi le norme sul concorso nel reato proprio, in quanto non vi è alcuna qualifica soggettiva giuridicamente rilevante da cui dipenda il mutamento del titolo di reato, ma una caratteristica intrinseca rispetto alla condotta organizzativa e, in maggior misura, di direzione in ragione della quale o si è capo dell'associazione o non lo si è, tertium non datur.
- La partecipazione (416-bis c. 1) sembra ammettere un concorso esterno:
	- è superata la tesi contraria, un tempo prevalente in dottrina, che si basava sugli argomenti: 
		1) della sovrapponibilità delle condotte del concorrente esterno con quelle del partecipe; 
		2) dalla necessaria unitarietà dell'elemento soggettivo in capo a tutti i concorrenti (aderendo alla tesi monistica del concorso di persone nel reato), per cui tutti i concorrenti devono contribuire con dolo specifico ("per commettere delitti, acquisire la gestione o il controllo di attività economiche, concessioni, autorizzazioni o per realizzare profitti, impedire l'esercizio del diritto di voto, procurare voti a sè"), che deve sussistere anche per il concorrente esterno quindi equiparabile al partecipante; 
		3) dal fatto che i comportamenti ancillari sono autonomamente sanzionati con fattispecie autonome: 418 cp assistenza agli associati, 378 cp aggravante al favoreggiamento personale; 416-bis.1 aggravante per delitti commessi per agevolare associazioni mafiose e la condanna anche per il concorso esterno violerebbe il ne bis in idem.
	- ==tesi favorevole==: 
		1) la condotta del partecipante esterno non è sovrapponibile a quella del partecipante, in quanto già l'estraneità all'associazione consente di escludere la tipicità rispetto alla partecipazione; egli realizza, soltanto in via episodica uno dei comportamenti materiali in cui si sostanzia la condotta di partecipazione. 
		2) E' possibile il concorso eventuale nel reato con condotte che si differenziano sul piano dell'elemento soggettivo (Concorso doloso nel reato colposo e viceversa) e anche laddove abbia agito con dolo specifico, comunque si distinguerà sul piano materiale (punto 1). 
		3) le norme che prendono in considerazione condotte delittuose ancillari confermano e non escludono la possibilità di concorrere ab externo; non può ravvisarsi alcuna violazione del bis in idem sostanziale. Le circostanze aggravanti previste per il delitto di favoreggiamento (378) e quella per favorire l'attività dell'associazione di tipo mafioso (416-bis.1) prevedono un aumento per delitti autonomi e distinti rispetto a quello associativo.
			1) decisiva è la disposizione dell'art. 418, che punisce l'assistenza agli associati, che nell'incipit fa salvi i casi di "concorso nel reato" o di favoreggiamento. Dalla lettera della disposizione emergono due diverse figure: quella del partecipe all'associazione e quella del soggetto attivo del reato di cui al 418, che presta tale assistenza che tuttavia non risponde se risulti concorrente nel reato. La dizione di concorrente è diversa da quella di "partecipe", la scelta non può ritenersi casuale. L'art. 418 cp punisce chi non partecipa all'associazione: le condotte di dare rifugio, fornire vitto, ospitalità, mezzi di trasporto, strumenti di comunicazione rappresentano una normale forma di solidarietà tra gli accoliti. L'espressa punizione di tali condotte è necessaria con riferimento a soggetti che non facciano parte dell'associazione e che dall'esterno forniscano assistenza. L'incipit del 418 cp vale ad escludere il bis in idem per quelle condotte che assumano rilevanza in termini di concorso eventuale

### Evoluzione giurisprudenziale
Sent. Demitry (SU 16/1994): accolgono la tesi favorevole al concorso esterno
- la condotta del concorrente eventuale si caratterizza per l'assenza di una stsabile incardinazione nell'organizzazione criminale; è condotta atipica, che assume rilevanza penale sono in forza dell'art. 110 cp
- quanto all'elemento soggettivo, difetta la volontà di far parte dell'associazione, tuttavia il concorrente deve essere comunque a conoscenza degli scopi che caratterizzano l'associazione di stampo mafioso e delle modalità con cui i suoi associati operano e deve rappresentarsi e volere il proprio contributo a tale attività associativa. Non è necessario il dolo specifico, così come manca l'intenzione di partecipare alla commissione dei reati scopo e di divenire membro dell'associazione, sì che è sufficiente il dolo generico.
	- il diverso atteggiarsi dell'elemento soggettivo non vale ad escludere il concorso nel reato, come dimostrato dall'ammissibilità del concorso morale
- Requisiti necessari perché la condotta dell'extraneus assuma rilevanza come concorso esterno:
	- il soggetto non intende far parte dell'associazione, nè è chiamato ad affiliarsi ad essa, ma si limita a colmare dall'esterno eventuali carenze episodiche e temporanee nella vita dell'associazione - soprattutto nel ==momento in cui la "fisiologia" dell'associazione entra in fibrillazione, attraversa una fase patologica==, che, per essere superata esige il contributo temporaneo, limitato di un esterno. Lo spazio del concorso eventuale materiale appare essere quello dell'emergeza nella vita dell'associazione o quantomeno non lo spazio della "normalità", occupabile da uno degli associati
	- emerge dunque il carattere eccezionale del contributo essterno, che viene legato ad un momento di difficoltà dell'associazione. Tale restrizione dell'ambito operativo è legata alla necesità che il concorrente esterno abbia posto in essere un contributo rilevante sul piano materiale, quantomeno in termini di agevolazione, ==il che può verificarsi solo quando l'associazione non sia in grado con le proprie risorse di far fronte ad una situazione di difficoltà.==


SU Carnevale (22327/2003) confermano ammissibilità del concorso esterno, tuttavia rivisitano i requisiti:
- per la partecipazione all'associazione non è sufficiente la volontà di farne parte, occorrendo che tutti gli accoliti lo accettino all'interno della stessa
- nel caso del concorso esterno mancano entrambe le intenzioni, con la conseguenza che il concorrente esterno non potrebbe essere equiparato, sul piano dell'elemento soggettivo, all'associato
- sul piano soggettivo, per il concorrente esterno, accedendo alla concezione monistica del concorso di persone (che richiede il medesimo elemento soggettivo per tutti i concorrenti) è necessario il dolo specifico (lo scopo di realizzare, almeno in parte gli obiettivi dell'associazione) [conseguente restrizione delle condotte penalmente rilevanti]
- sul piano oggettivo la sent. del 2003 conferma la Demitry, affermando la necessità che il concorrente esterno sia privo di affectio societatis e inserimento nella struttura organizzativa, ed occorre che tale contributo abbia avuto un'effettiva rilevanza causale ai fini della conservazione o del rafforzamento dell'associazione e sia comunque diretto alla realizzazione, anche parziale, del programma criminoso della medesima (risultato della condotta richiesto anche ai singoli associati/partecipanti come "mega-evento associativo o dinamica organizzativo-funzionale dell'ente"). [non è quindi necessario il c.d. stato di fibrillazione cui fa riferimento la Demity; in questo senso amplia le condotte rilevanti]


Sent. Mannino.bis (SU 33748/2005), ha inciso notevolmente sui requisiti del concorso esterno:
- sul piano soggettivo occorre il dolo specifico, almeno parziale, del concorrente: la volontà di far parte dell'associazione e dei fini della stessa (a prescindere dalla condivisione, avversione, disinteresse o indifferenza per metodi e fini). Non è ammissibile una forma di concorso assistita da dolo eventuale, occorre che la realizzazione del fatto tipico mediante l'evento di conservazione o rafforzamento dell'associazione sia rappresentata e voluta dal concorrente esterno. (conforme a Carnevale)
- Sul piano oggettivo occorrono tutti i requisiti strutturali che caratterizzano il nucleo centrale significativo del concorso di persone nel reato: 
	- che siano realizzati, nella forma consumata o tentata, tutti gli elementi costitutivi del fatto tipico di reato descritto dalla norma incriminatrice e che la condotta di concorso sia oggettivamente e soggettivamente collegata con quegli elementi (arg. ex 115 cp, e non punibilità del mero tentativo di concorso)
	- che il contributo atipico del concorrente esterno sia stato condizione "necessaria" per la concreta realizzazione del fatto criminoso collettivo e per la produzione dell'evento lesivo del bene giuridico protetto, nella specie costituito dall'integrità dell'ordine pubblico [impostazione restrittiva sul piano materiale, nei sensi di condizione necessaria per la realizzazione della condotta associativa o per l'offesa dell'ordine pubblico che ne deriva]
	- Viene ristretto sul piano oggettivo l'ambito operativo del concorso esterno, come confermato dal richiamo alla Sent. SU Franzese del 2002 (il cui estensore è il medesimo della Mannino), allorché si afferma che "poiché la condizione necessaria si configura come requisito oggettivo della fattispecie, non possono non valere per essa l'identico rigore dimostrativo e standard probatorio dell'oltre ogni ragionevole dubbio, che il giudizio penale riserva a tutti gli elementi costitutivi del fatto di reato" (efficienza causale di ==condicio sine qua non rispetto al reato associativo==)

Sent. Dell'Utri 12727/2012, mantiene ferma l'impostazione del 2005 sul piano oggettivo (condicio sine qua non), ma rivisita li requisiti sul piano soggettivo, ritenendo non necessario il dolo specifico del concorrente esterno:
- non è necessario che il concorrente esterno abbia agito con lo scopo di realizzare, anche solo in parte, il programma dell'associazione, essendo sufficiente che si sia rappresentato come conseguenza certa della propria condotta il contributo alla realizzazione degli obiettivi criminosi degli associati, agendo quindi con ==dolo diretto==

La sentenza Contrada c Italia della CEDU (2015) ha affermato che l'art. 7 richiede una valida base legale per ogni condanna e che per tale deve intendersi una normativa "sufficientemente chiara", precisando che il concorso esterno è stato elaborato per la prima volta dalla giurisprudenza del 1987 e ha trovato una prima stabile definizione solo con la sentenza Demitry del 1994. Nel caso di specie, i fatti per cui si procedeva risalivano al periodo 1978-1988, rispetto al quale ha ritenuto carente un'adeguata base normativa.
- Occorre tuttavia domandarsi se una base sufficientemente chiara per la punibilità del concorso esterno non debba ritenersi raggiunta solo dopo l'arresto del 2012 con la sent. Dell'Utri, o se ancora oggi manchi una precisa definizione delle condotte penalmente rilevanti a titolo di concorso esterno

