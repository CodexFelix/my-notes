Si distinguono tra loro perché in alcuni reati aggravati dall'evento:
- In alcuni è necessario che l'evento sia voluto
	- Evento che specifica il fine che era alla base del dolo specifico che muoveva l'agente, sì che l'evento deve essere necessariamente voluto, concretizzando
	- 642 c. 2 fraudolento danneggiamento di un bene per frodare l'assicurazione: se la frode riesce l'evento è necessariamente voluto
- In altri è indefferente che sia voluto
	- reati contro amministrazione giustizia (calunnia, false dichiarazioni al PM 371-bis, false dichiarazioni all'AG) quando deriva una condanna di un certo peso; 
- In altri è necessario che l'evento non sia voluto 
	- danneggiamento seguito da incendio, disastro, frana; se l'incendio è voluto, sarà imputato l'incendio doloso (424 ss cp)
	- abuso dei mezzi di correzione (571), da cui derivi morte; maltrattamenti da cui derivi morte (572); abbandono di incapace che muore (591); omissione di soccorso (593); rissa (588). E' necessario che la morte non sia voluta, altrimenti risponderebbe di omicidio doloso

Questi ultimi (per cui l'evento non è voluto) sono circostanze aggravanti o reati autonomi? preterintenzionali oppure no? forme tipiche ma innominate? Oppure non lo sono, e quindi come vanno classificati? Sono reati autonomi o circostanziati?
1. Tesi che esclude la natura di omicidio preterintenzionale in questi casi, ritenendole rientranti nell'art. 586 cp (quindi richiedendo prevedibilità in concreto)
	- nei reati preterintenzionali è necessaria l'omogeneità (progressione criminosa o escalation) tra reato base e finale e non è sufficiente un mero nesso causale
	- continenza di valori o di offese
2. Tesi che afferma la natura preterintenzionale (non necessaria la colpa):
	- La preterintenzione più che criteri di omogeneità segue logiche di regolarità statistica, ragionevole successione tra eventi - che è sussistente anche e a maggior ragione in queste ipotesi di reati aggravati dall'evento

Non vi sono criteri univoci per chiarire se si tratti di fattispecie autonoma o circostanziata:
- non il profilo di specialità: è evidente che anche il reato aggravante è speciale rispetto a quello comune - quando non è speciale rispetto al reato base è autonomo. Ma la specialità può esservi anche tra reati autonomi (ex art. 15 cp)
- formale/letterale: qualificazione della legge come circostanze (576 e 577 nell'omicidio, 625 nel furto, 640 in truffa, dubbi per le lesioni gravi e gravissime)
- rinvio disciplinare, alla disciplina sulle circostanze (esplicito se rinvia al 69 cp come il 280 c. 5; o implicito, collegato all'uso di una terminologia simmetrica rispetto a quella in tema di circostanze, es. 593 cp in tema di omissione di soccorso - per cui la pena è aumentata/diminuita usando la dizione dell'art. 64)
- parametro onomastico: utilizzazione per il reato di una terminologia di un nomen diverso rispetto al reato base nella rubrica (Furto in abitazione e non più aggravante del furto; Deformazione e sfregio permanente del viso 583-quinquies; truffa aggravata ai danni dello stato 640-bis)
- presenza di una clausola di riserva, o di rinvio, quando la legge preveda una locuzione di sussidiarietà ("salvo che non configuri altro reato"), implicitamente afferma la natura di autonomo reato di quello che prevede tale clausola. Per tale ragione è stato ritenuto reato autonomo l'art. 73 c. 5 DPR 309/90 (fatti di lieve entità in materia di stupefacenti, come chiarito da SU 5063/2018).

Se non le riteniamo reato preterintenzionale, sono circostanze aggravanti (applicabilità della disciplina sul bilanciamento e regole sull'elemento soggettivo conoscenza o conoscibilità ex 59 cp) o reato autonomo?
	- Preferibile reato autonomo,

Il nodo del problema sta in realtà su cosa intendere per preterintenzione: se prevedibilità in concreto dell'evento allora potremo ricomprendere al suo interno tanto l'art. 584, quanto il 586 e l'art. 83 cp

A favore della tesi dell'autonomia
- Centralità del disvalore nella morte, che non consente di ritenerla un elemento accessorio e, appunto, circostanziale
- Illogicità di trasformare il reato connotato nella morte in un reato bagatellare (bagatellizzazione dell'omicidio) con il bilanciamento delle circostanze
- Dato letterale: si stabilisce una pena autonoma rispetto a quella della fattispecie base. In molti casi (es. maltrattamenti o 571 cp) si applica la reclusione da.. a.. 
- Si fa riferimento ad eventi eterogenei rispetto all'evento base. Normalmente l'aggravante non ha per oggetto un evento, e quando lo ha tale evento è un aggravamento di quello base, qui invece è sempre evento che è eterogeneo - in alcuni casi significativamente - rispetto a quello base. Ciò è dimostrato dall'art. 59 che parla di "consocenza della situazione" e non prevedibilità (riferita ad un evento)
- Il problema dell'elemento soggetiivo è risolvibile attraverso un'interpretazione costituzionalmente orientata di queste norme, che conduca al risultato raggiunto con riferimento all'art. 586 cp e 516 (la richiesta implicita ex SU Ronci della prevedibilità in concreto)
- Non si può argomentare a favore della tesi circostanziale mediante l'art. 59 c. 2, che in origine non richiedeva la conoscibilità; il legislatore intendeva far riferimento all'art. 43 c. 2

A favore della tesi circostanziale
- Il dato letterale, di norme che usano terminologia simile a quella usata in tema di circostanze 
- L'art. 59 c. 2, riformato nel 1990, consente il rispetto del principio di colpevolezza, evitando rischi sottesi alla preterintenzione (ormai intesa in senso oggettivo dalla Cassazione) o ad una lettura comunque autonomistica che faccia presumere un collegamento psichico in astratto, senza prevedibilità in concreto.