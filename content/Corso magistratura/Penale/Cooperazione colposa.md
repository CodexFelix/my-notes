Concausazione del medesimo evento da parte di più persone che abbiano agito con colpa.
Anche con riferimento alla cooperazione colposa il legislatore ha aderito al modello unitario, prevedendo la medesima pena per ciascun soggetto coinvolto, ferma tuttavia la possibilità per il giudice di diminuirla in ragione della minima importanza che abbia assunto il contributo del concorrente.

Differenze tra cooperazione colposa (113 cp) e concausazione colposa monosoggettiva di un evento:
- non è sufficiente l'elemento soggettivo che contraddistingue i responsabili dell'evento cagionato; non basta la consapevolezza dell'altrui operato da parte di ciascun concorrente (Caso di due automobilisti che procedano in senso opposto con i fari abbaglianti accesi e, non spegnendoli, si scontrano frontalmente in quanto accecati l'uno dall'altro)
- occorre un **quid pluris**: la ==co-gestione di un rischio comune==, il coinvolgimento di più soggetti imposti dalla legge o da esigenze organizzative nella gestione di un rischio comune, insito nell'attività svolta
	- Cass. 1786/2009: E' necessaria una contingenza che imponga la co-gestione del rischio ("interazione prudente" nella gestione del rischio sul piano materiale, es. dei Vigili del fuoco chiamati a co-gestire istituzionalmente un rischio, o degli agenti delle FFOO nell'arresto di un sospettato).
	- Cass. 7032/2019: Occorre che il coinvolgimento integrato di più soggetti sia imposto dalla legge, da esigenze organizzative connesse alla gestione del rischio, o almeno sia contingenza oggettivamente definita senza incertezze e pienamente condivisa sul piano della consapevolezza. La concezione normativa della colpa, che fonda la responsabilità sulla violazione di un dovere cautelare, va declinata con la natura collettiva di tale dovere nei casi di cooperazione colposa

### Funzione della cooperazione colposa
1. Meramente disciplinatoria, prevalente in dottrina, parte dal presupposto che esiste in capo a ciascun concorrente un dovere cautelare, di per sè sufficiente ad imputare a titolo di colpa l'evento che integra il reato. Quindi la violazione di tale dovere cautelare è idonea ad integrare autonomamente la responsabilità (monosoggettiva) per l'evento cagionato. La funzione è disciplinatoria, consentendo di applicare le speciali circostanze del concorso di persone (112, 113 ecc.) e il regime di procedibilità (123 cp)
2. Funzione incriminatrice: l'art. 113 cp consente di punire le condotte concorsuali atipiche rispetto alle fattispecie monosoggettive, che, pur prive di autonoma incidenza causale rispetto alla verificazione dell'evento, risultino inserite nel contesto obiettivo di getsione integrata del rischio (es. di uno dei membri dell'equipe che, pur non ponendo una condotta di per sè idonea a far verificare l'evento nefasto, tuttavia concorra a cagionarlo insieme alle condotte degli altri sanitari). 
	- l'art. 113 cp è essenzialmente speculare all'art. 110 cp e la differenza terminologica è solo un omaggio alla fattispecie più risalente nel tempo di concorso di persone nel reato
	- l'interpretazione conservatrice impone di attribuire degli effetti alla norma dell'art. 113 cp, sarebbe norma inutile altrimenti
	- l'eccezionalità della colpa è tale nei reati monosoggettivi, ma questo profilo non può predicarsi nei reati concorsuali, vista la maggiore pericolosità dei reati concorsuali, che rende logica l'estensione. La cooperazione colposa deve essere caratterizzata da un forte contesto di unificazione, di consapevolezza reciproca delle condotte.
	- neppure la tesi frammentaria della tutela penale nei reati colposi vale per quelli plurisoggettivi, per cui è piena ed integrale.
- L'art. 113 è quindi, secondo la tesi preferibile, norma incriminatrice, perché consente di ==incriminare quelli che sarebbero reati di mera condotta ai sensi dell'art. 452 c. 2 ad es. o 453, trasformandoli in reati ad evento==. Estensione che opera anche per i reati a forma vincolata (438 o 452), che diventano causalmente orientati, attribuendo rilevanza anche a comportamenti atipici. Estende l'operatività dei reati propri, assegnando rilevanza anche al contributo dell'extraneus. Consente di estendere anche la portata dell'incriminazione per i reati omissivi, perché si incrimina anche la condotta attiva, agevolativa del reato omissivo altrui.
- L'art. 113 cp secondo la giurisprduenza, crea nuove regole cautelari, in tema di responsabilità medica o nelle attività economiche, professionali, sportive, fissando regole ulteriori da quelle derivanti da regole generali (fissando regole che non riguardano il comportamento del singolo, ma relative a contesti di equipe e imponenti l'obbligo di vigilare il comportamento altrui ed evitare le conseguenze dannose dei comportamenti scorretti altrui).
	- secondo una tesi minoritaria, l'art. 113, più che creare nuove regole cautelari, recepisce regole nate nel diritto comune.

### Cooperazione diacronica
Evento derivato dal concorso di condotte di più persone che si collocano in momenti diversi. 
La cooperazione colposa richiede la consapevolezza che la propria condotta si pone in un rapporto di interazione con la condotta altrui; del pari, tale interazione deve derivare dalla co-gestione di un rischio insito nell'attività svolta che, per legge o per sua natura, interessa una pluralità di persone.
- ad es. sono integrati nel caso di crollo di immobile derivato da errore del progettista, del Genio Civile (PA) che non abbia rilevato l'errore in sede di controllo, nonché dell'impresa edile costruttrice
- Diverso il caso  in cui manchi una norma che pone in contatto sul piano cautelare le condotte di chi esegua un controllo sull'autoveicolo, in sede di revisione, e la condotta imprudente del conducente che non rispetti le norme del Codice della Strada.

### Lavoro medico pluridisciplinare
Regime giuridico della responsabilità, a seconda della distribuzione cronologica