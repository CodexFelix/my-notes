___
1 Dicembre 2022
___
[[Consenso dell'avente diritto]]

#### Pillole FB
1. Le cause di giustificazione (scriminanti, esimenti, cause di liceità o cause di non punibilità per esclusione dell'antigiuridicità) ==sono cause di esclusione dell'antigiuridicità in quanto impediscono, già sul piano oggettivo, l'illiceità del fatto==; a seconda che si acceda alla teoria bipartita il fatto è atipico, a quella tripartita è tipico ma non ingiusto.
	- tesi bipartita (giurisprudenziale) ritiene la scriminante una componente negativa del fatto tipico, che è tale se antigiuridico. Il legislatore nel tipizzare il reato dà per scontato che la condotta tipica sia anche ingiusta
	- tesi tripartita (prevalente in dottrina) pone le scriminanti su un piano diverso: del tutto autonomo rispetto al fatto tipico e alla colpevolezza, di intersecazione con l'ordinamento generale. Questo a dimostrazione del carattere ancillare del diritto penale rispetto agli altri rami dell'ordinamento.
	- conseguenze: 
		- onere probatorio (se si accede alla teoria bipartita, l'accusa dovrebbe provare come elemento costitutivo anche l'antigiuridicità - quindi l'assenza di scriminanti; tripartita, no onus probandi). La distinzione è svilita dall'interpretazione che si fa del 530 cpv cpp, ritenendo che basta all'imputato allegare l'esistenza di una scriminante per determinare l'onere di provare in capo all'accusa la sua assenza.
		- formula assolutoria (se si accede alla bipartita, il fatto non sussiste; tripartita non costituisce reato)
1. ==Fondamento logico-giuridico== delle scriminanti è l'==unità== (coerenza, perfezione o non-contraddizione) ==dell'ordinamento giuridico==. La norma penale fonda solo una presunzione di illiceità che va confermata alla luce delle scelte generali dell'ordinamento
	- Padovani parla di scriminanti come di norme cuscinetto che mettono in relazione il diritto penale con gli altri rami dell'ordinamento
	- La definizione di un fatto come illecito spetta ad altri rami dell'ordinamento; il diritto penale interviene come ultima ratio preso atto dell'illiceità già sancita da altre fonti.
	- La conseguenza è che le scriminanti non sono norme penali, né norme eccezionali (per cui opera il divieto di analogia ex art  14 preleggi)
2. ==Un fatto non antigiuridico è, pertanto, universalmente lecito per tutto il sistema normativo ==("principio di universalità delle cause di giustificazione"), con preclusione non solo di sanzioni penali ma anche di misure di altra natura
3. ==Fondamento politico-valoristico== si fonda, a seconda dei casi: mancanza di interesse da tutelare penalmente (Consenso avente diritto), equivalenza degli interessi (Stato di necessità) o prevalenza dell'interesse protetto dalla norma autorizzatrice rispetto a quella proibitiva (esercizio del diritto, adempimento dovere, uso legittimo armi, legittima difesa)
	- il fondamento generale, ad ogni modo, è quello di una comparazione tra interessi
	- il fatto compiuto mediante una scriminante è imposto (adempimento dovere), autorizzato (esercizio diritto), permesso (consenso avente diritto), accettato (legittima difesa), tollerato (stato di necessità)
4. La necessità del carattere oggettivamente e integralmente lecito (o giusto) del fatto giustificato impedisce di dare ingresso alle ==[[Scriminanti culturali]]== (considerati fisiologici nel contesto culturale di origine dell'imputato, ma oggettivamente e gravemente antigiuridici). Può esservi spazio solo per l'errore di diritto inevitabile nei reati artificiali e per la considerazione della matrice culurale ai fini della commisurazione della pena ex 133 c.p. La considerazione culturale della condotta non osta neppure all'aggravante dei motivi abietti e futili, ove il movente, considerato positivamente dal contesto originario, sia disapprovato dal nostro sistema inabdicabile di valori
5. L'==analogia== (astrattamente possibile dato che le scriminanti non sono nè norme penali nè eccezionali) è ==fortemente limitata== dal carattere ampio ed elastico delle scriminanti tipiche generali [[Analogia in bonam e malam partem]]
6. La lettura ampia dell'esercizio del diritto consente, ad esempio, di dare risposta a ipotesi artificiosamente ricostruite come scriminanti atipiche (attività medico-chirurgica, lesioni sportive)
	- sempre in campo medico, le DAT e i rifiuti impeditivi di trattamenti salvifici esentano da responsabilità il medico in ragione della doverosità dell'omissione, come tale non imputabile ex art. 40 cpv.
	- La sentenza C.cost. 242/2019 sull'aiuto al suicidio ha, a seconda delle tesi, detipizzato parzialmente le condotte ex art. 580 c.p., o introdotto una nuova scriminante procedurale
7. La scriminante del consenso dell'avente diritto (fondamentale in uno Stato fondato sul principio consensualistico, personalistico e liberistico) impone di distinguere il consenso esimente dal "consenso improprio", che viene in rilievo quando la norma richiede ai fini della tipicità e non della sola antigiuridicità l'assenza di consenso (es. 614 c.p. su violazione di domicilio); 
8. il consenso in materia medica e sport violento non è autonoma scriminante, ma requisito di operatività di una diversa causa di liceità che si fonda su altre basi: a seconda delle ricostruzioni, art. 51 c.p., rischio consentito, scriminante costituzionale, esimente mista a geometrie variabili, atipicità o azione socialmente adeguata;
9. L'esercizio del diritto mette l'interprete di fronte ad un'antinomia tra norma permissiva e legge incriminatrice, da affrontare con i criteri di gerarchia, specialità, cronologia, con preferenza per l'effetto di liceità e attenzione al rispetto dei limiti interni ed esterni del diritto (vedi i casi esemplari dei diritti di cronaca, critica, satira, sciopero, difesa, proprietà)
10. in caso di [[Adempimento del dovere]] imposto da ordine legittimo insindacabile, si pone il problema della rilevanza dell'errore su legge extrapenale, dovendosi verificare: se esso si traduca in errore sull'illiceità penale risolvendosi in errore di diritto; o errore sugli elementi normativi della fattispecie, quindi errore sul fatto. L'esecuzione di un ordine illegittimo insindacabile è considerata da taluni causa di giustificazione per liceità oggettiva della condotta in relazione alla tutela del prevalente interesse alla pronta esecuzione dell'ordine; per altri scusante, per l'inesigibilità di una condotta diversa. Nell'ordinamento militare, infatti, vi sono norme che impediscono il sindacato sugli ordini.
		- la natura soggettiva impedisce l'analogia, l'estensione ai concorrenti (119 c.p.), si consente la legittima difesa (52 c.p., che presuppone offesa ingiusta) di chi si difende dall'esecutore di un ordine illegittimo. 
11. Giurisprudenza CEDU (Alikay 2011; Giuliani 2009) sulla tutela del diritto alla vita (art. 2 CEDU) ha ridotto lo spazio dell'[[Uso legittimo delle armi]]:
	- non è lecito usare in modo pericoloso un'arma anche quando indispensabile per l'arresto, se l'uomo da arrestare non sia a sua volta pericoloso per la vita o integrità fisica dei singoli o della collettività
	- è vietato alle forze dell'ordine sparare con lo scopo di uccidere, a meno che non sia necessario per salvare vite umane; occorre sempre, se possibile, dare avvertimento e il tempo per adeguarvisi; l'applicazione di tale statuto anche alla difesa privata pone ombre sinistre sulla compatibilità convenzionale della nuova legittima difesa domiciliare, imperniata su un'imbarazzante presunzione assoluta di proporzionalità
12. La scriminante dello [[Stato di necessità]] è invocabile anche per la tutela di diritti sociali garantiti dallo Stato solidale (diritto alla casa o ai mezzi di sostentamento alimentare), inclusi nel catalogo di diritti fondamentali dell'individuo, sempre che ricorra una situazione di cogenza non altrimenti fronteggiabile che metta a repentaglio beni della vita attinenti alla personalità fisica
13. La legittima difesa abitativa non è scriminante autonoma, ma una legittima difesa con l'elemento specializzante della presunzione di proporzionalità; resta quindi la necessità dei generali presupposti del pericolo attuale dell'offesa ingiusta e dell'inevitabilità altrimenti del pericolo. [[Legittima difesa domiciliare]]


