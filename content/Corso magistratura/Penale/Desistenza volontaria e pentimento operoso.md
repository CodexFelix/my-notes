### Desistenza volontaria
Arresto della condotta prima che abbia integrato gli estremi della fattispecie penale, frutto di una scelta dell'agente non costretta da elementi esterni, bensì ==spontanea==. Può dunque essere frutto di un calcolo utilitaristico o finanche della decisione di rinviare l'esecuzione del reato, benché rappresenti una libera scelta, anche se non espressiva di un effettivo pentimento.

La norma ha creato dubbi in ordine alla sua natura e all'ambito di applicazione
- Secondo orientamento più liberale, costituisce una causa di non punibilità che esclude la rilevanza di atti che di per sè costituirebbero tentativo punibile, secondo la logica del "ponti d'oro al nemico che fugge", secondo cui è opportuno agevolare la scelta del reo di astenersi dal commettere il delitto.
	- preferibile questa prima tesi: solo con riferimento ad una condotta che abbia assunto le vesti del tentativo punibile occorre prevedere espressamente la non punibilità degli atti commessi allorché il loro autore decida spontaneamente di desistere, secondo la logica premiale; gli atti che non hanno raggiunto nemmeno la soglia dell'idoneità ed univocità sono infatti di per sè privi di penale rilevanza.
- A tale tesi si contrappone quella secondo cui la norma non integrerebbe alcuna causa di non punibilità, limitandosi a ribadire che se la condotta non raggiunge i requisiti di idoneità ed univocità a seguito della scelta di desistere dal compimento del reato, questi non ne risponde penalmente, salvo non abbia integrato gli estremi di diversa fattispecie criminosa. tale soluzione finirebbe per privare la disposizione del suo effetto utile

### Pentimento operoso o recesso attivo
La fattispecie riguarda le ipotesi di delitto d'evento, in cui il reo abbia posto in essere un antecedente causale idoneo e diretto alla causazione dell'evento e tuttavia sia intervenuto volontariamente per impedire che questo si verifichi.
Occorre cioé che il reo interrompa volontariamente il decorso causale innescato, prevenendo il perfezionamento del delitto.

Es. di desistenza: soggetto che aggredisce la p.o. e, dopo aver sferrato il primo colpo, arresti spontaneamente la propria condotta
Es. di pentimento operoso: soggetto che spara la p.o. in zona vitale, senza tuttavia causarne l'immediato decesso. Lo sparo ha innescato un decorso causale che condurrà a breve alla morte. Se l'agente si adopera utilmente per soccorrere la vittima, sarà integrata una forma di recesso attivo o pentimento operoso.

### Desistenza e recesso nel concorso di persone

^f62132

Manca una espressa disciplina degli istituti in esame in ambito di concorso eventuale di persone nel reato.
Dato che l'impostazione accolta dal Codice Rocco è quella della partecipazione atipica (assume rilevanza ogni contributo causalmente rilevante rispetto alla commissione del reato), come conseguenza si ha un diverso atteggiarsi della desistenza e del recesso nelle fattispecie concorsuali rispetto a quelle mono-soggettive.
Qualora uno dei concorrenti intenda dissociarsi dalla commissione del reato dovrà pertanto porre in essere una forma di recesso attivo o pentimento operoso. 
- E' residuale lo spazio di efficacia della desistenza volontaria, che parte della dottrina ravvisa nell'ipotesi in cui il concorrente abbandoni la "societas sceleris prima della realizzazione del reato". Tale soluzione è criticata, dal momento che fa riferimento ad una fase meramente preparatoria (e quindi non potrebbe neppure parlarsi di tentativo in forma concorsuale, quindi anche per iconcorrenti) oppure se il tentativo di delitto è stato integrato in forma concorsuale, il pentito ben avrebbe contribuito nella fase preparatoria del reato.
	- D'altronde la forma concorsuale manifesta maggiore pericolosità sociale, tale da giustificare una deviazione rispetto alla disciplina monosoggettiva del tentativo
- Per il recesso attivo è necessario impedire la realizzazione del fatto da parte degli altri concorrenti? (l'evento da impedire è il fatto tipico oggetto del concorso di persone) oppure l'apporto della condotta del singolo concorrente?
	- se si aderisse alla prima soluzione, il concorrente sarebbe disincentivato ad adoperarsi per impedire l'evento e finirebbe per rispondere più gravemente della propria condotta per via del fatto altrui
	- E' stato quindi sostenuto (Fiandaca) che è preferibile la seconda ipotesi: è sufficiente che elimini gli effetti causalmente rilevanti della propria condotta (es. se ha fornito un arnese da scasso per un furto, dovrà non solo desistere dalla condotta ma recuperare l'attrezzo per annullare l'effetto agevolatore)
- La natura soggettiva dell'attenuante del recesso attivo impedisce di estenderla agli altri correi

### Tesi (arcaica) della morfologia tra desistenza e recesso
Secondo questa tesi si distinguono sul piano meramente fattuale/materiale: desistenza è passiva, mentre il recesso è attivo.
Tesi criticata perché la distinzione è solo tendenziale; ciò che rileva è che il soggetto abbia il dominio dell'azione e che non sia stato innescato il processo causale e che il soggetto agente abbia ancora il dominio dell'azione .