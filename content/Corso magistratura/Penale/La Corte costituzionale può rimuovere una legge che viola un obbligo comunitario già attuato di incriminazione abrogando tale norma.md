Le pronunce della Corte cost. non possono essere incriminatrici, per via della riserva del potere punitivo anche orizzontale, riserva di legge formale e non anche giurisprudenziale.

La Consulta con pronunce 28/2010 (ceneri da pirite) e del 2014 n. 28 e 32 (sulla legge che aveva equiparato droghe leggere e pesanti), hanno ritenuto possibile sindacare l'inadempimento sopravvenuto dell'obbligo di incriminazione.

La Consulta in omaggio al rpincipio di prevalenza del diritto UE e dell'effetto utile sembra ammettere un sindacato sulla legge violativa dell'obbligo: in sostanza la legge di adempimento dell'obbligo comunitario ha una resistenza speciale rispetto alle leggi successive, pari alla legge UE, potendo quindi resistere alle leggi europee.
La sentenza quindi non pronuncia l'illegittimità sostanziale, ma procedurale (per carenza di potere legislativo una volta esercitato in conforma al diritto UE).
Tale tesi non ha alcun avallo in Costituzione; è evidente che si attribuisce così un effetto diretto alla norma penale, superando così la riserva di legge (25 cpv Cost). 

Poi nel caso concreto, dichiarata l'incostituzionalità, la legge abrogatrice potrà essere applicata nel singolo caso? Il divieto di retroattività delle norme incriminatrici è un controlimite, un principio fondamentale; quindi se il fatto è stato commesso nella validità della norma eliminata dalla Consulta, l'agente confidava in tale legge e non è colpevole.
Problematico il caso (legge intermedia di scriminazione) di fatto commesso quando era illecito penalmente, ma per sopravvenuta norma successiva al fatto è stato scriminato, e ancora dopo sentenza Corte costituzionale ha dichiarato incostituzionalità di tale legge intermedia. Qui c'è il contrasto tra principio di retroattività favorevole e quello di applicare la sentenza di dichiarata incostituzionalità. In questo caso è preferibile applicare la legge penale e condannare il fatto, perché la retroattività favorevole ha una forza debole (3 Cost e non 25 cpv Cost); ancora più debole se la legge favorevole è sopravvenuta al fatto di reato e non c'è affidamento da tutelare.



