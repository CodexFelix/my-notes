Dalla lettera dell'art. 56 cp emergono un duplice presupposto (azione non compiuta o evento non verificato) e due fondamentali requisiti (idoneità ed univocità) perché possa configurarsi un tentativo di delitto

- Azione non compiuta o mancata verificazione dell'evento: il Codice Rocco non specifica la causa del mancato compimento (a differenza del previgente che richiedeva "circostanze indipendenti dalla volontà del reo"). Tale requisito è comunque implicitamente ricavabile mediante i commi successivi (che escludono la punibilità in caso di volontaria desistenza o impedimento volontario dell'evento).  Anche oggi, quindi, deve trattarsi di cause che esulino dalla sfera di controllo del reo e impediscano il perfezionamento del reato.
- è invece indifferente, ai fini della punibilità del tentativo, che la condotta criminosa abbia raggiunto o meno la propria consumazione, poiché il solo perfezionamento del delitto, allorché risultino integrati tutti gli elementi costitutivi della fattispecie penale, è sufficiente ad ascrivere in capo al reo la responsabilità piena per lo stesso. (Cass. 41096/2011 ha ritenuto consumata la violenza sessuale piena e non il tentativo se interrotta in itinere, in quanto era già stata offesa la libertà sessuale della vittima)

### Idoneità 
1. Accertamento dell'idoneità del comportamento posto in essere dall'imputato. Due principali orientamenti in dottrina:
	- accertamento analogo a quello richiesto per il nesso causale; tale soluzione rischia di condurre a risultati aberranti, dato che da un lato non risulta compatibile con i delitti di mera condotta (rispetto ai quali non è agevole individuare il nesso eziologico) e non è possibile affermare il nesso di causalità per un delitto che non si è perfezionato. Tale premessa condurrebbe infatti ad un esito costantemente negativo (non può individuarsi un antecedente causale di un evento - il delitto - che non si sia mai verificato)
		- Correttivo alla causalità: causalità cd agevolatrice, tale da rendere più probabile, senza tuttavia determinare causalmente, la verificazione dell'evento o (nel caso di specie) la commissione del delitto. Tesi non unanimemente accettata, in quanto si contesta a monte la possibilità di adoperare gli schemi logici dell'accertamento del nesso causale rispetto ad una fattispecie in cui manca per definizione l'evento cagionato.
	- Tesi prevalente, mutua la tecnica di accertamento della ==prognosi postuma== (il giudice deve collocarsi virtualmente nel luogo e nel momento in cui gli atti compiuti dall'imputato hanno avuto luogo) e ==valutare se alla luce delle circostanze concrete del fatto storico, quei determinati atti apparissero o meno idonei alla commissione del delitto==. Nell'effettuare tale accertamento non deve tenere conto, ma anzi deve eliminare mentalmente la causa esterna di interruzione dell'iter criminoso e valutare se in assenza di essa gli atti compiuti avrebbero raggiunto tale obiettivo
	- Ad es. il giudice è chiamato a verificare se Tizio, diluendo un potente mix di medicinali nella bevanda di Caio che, tuttavia, rovesciando accidentalmente il bicchiere non ne beva il contenuto, abbia posto in essere atti idonei a commettere il delitto di omicidio
2. ==Grado di idoneità richiesto== per ascrivere la responsabilità per tentativo:
	- anche atti che rendano meramente possibile la commissione del reato
	- o impostazione più garantista, secondo cui è necessario un alto grado di probabilità che la fattispecie criminosa sarebbe stata portata a termine
	- Cassazione di recente ha optato per una soluzione mediana, collegata alla natura di reato di pericolo, che pertanto richiede esposizione del bene tutelato a pericolo di lesione. Probabilità che la commissione dei singoli atti potesse sfociare nella consumazione del delitto
	- Impostazione tuttavia sovvertita di recente da Cass. 19701/2016, che in tema di tentativo ritiene che l'idoneità degli atti non va valutata con un criterio probabilistico di realizzazione dell'intento delittuoso, bensì in relazione alla possibilità che alla condotta consegua lo scopo che l'agente si propone, configurandosi invece un reato impossibile per inidoneità degli atti. (Teoria della possibilità)
	- ==Appare nondimeno preferibile la pregressa tesi della probabilità== (e non possibilità), data l'intima natura del delitto tentato come reato di pericolo e il necessario rispetto del principio di offensività.
3. Selezione delle circostanze concrete rilevanti nel giudizio di idoneità: valutazione oggettiva - effettivamente esistenti nel contesto materiale - o soggettiva, tenendo in considerazione i soli elementi noti all'agente?
	- Occorre distinguere due eventualità: 1) caso in cui gli atti posti in essere dall'agente non siano oggettivamente idonei, nonostante l'agente sia convinto del contrario. In base al principio cogitationis poenam nemo patitur, troverà applicazione il disposto dell'art. 49 c. 1  e 3 cp (es. di Tizio che somministra un veleno che in realtà è inidoneo, per quantità e qualità, a cagionare la morte di Caio); 2) caso di atti astrattamente inidonei, ma che in forza di circostanze concrete e specifiche, possano in concreto condurre alla realizzazione della fattispecie criminosa (Caio è allergico a quel veleno). La idoneità è da valutarsi quindi in concreto
	- Possono essere prese in considerazione le sole circostanze note all'agente ovvero tutte le circostanze del fatto concoreto, anche se ignote all'agente?
		- la teoria parziale confonde il piano oggettivo con quelllo dell'elemento soggettivo. Il giudizio di idoneità attiene alla struttura e quindi alla tipicità del tentativo e impone di tenere in conto ogni elemento utile all'accertamento dell'offesa, anche se ignoto all'agente
		- aderendo alla teoria della base parziale si finirebbe per sottoporre il soggetto agente a rischi ben più gravi di quelli che si intende prevenire: casi di fatti idonei sulla base di circosstanze note all'agente, ma che non lo sono se si valutano ulteriori elemenit elementi ad esso ignoti (es. scassinatore che ritenga di poter entrare inun appartamento mediante un dispositivo che per circostanze a lui ignote, es. la caratteristica di porta, è totalmente inidoneo allo scopo)

### Univocità
Requisito che rappresenta il novum rispetto alla disciplina del Codice previgente, in cui la direzione della condotta era insita nel carattere esecutivo della stessa e nel fine di commettere il delitto.
Due interpretazioni del requisito in esame:
1. In senso soggettivo, (prevalente in giurisprudenza) la direzione non equivoca degli atti non è una caratteristica intrinseca della condotta - ma attiene alla sfera soggettiva (rappresenta l'intento perseguito dall'agente). Di conseguenza, è possibile accertare l'univocità non solo in relazione alla natura degli atti realizzati dall'imputato, ma ricavando da elementi ulteriori ed estranei alla condotta la prova che questa fosse diretta a commettere il delitto. (ad es. Cass. 2001 ha ritenuto l'univocità del tentativo di sequestro di persona alla luce delle conversazioni pregresse intercettate)
2. Oggettivo: caratteristica intrinseca degli atti, che deve desumersi dalla natura di questi e dalle circostanze inerenti al caso concreto.


### Elemento soggettivo nel tentativo

^a84afc

L'art. 56 cp opera come clausola generale e svolge una funzione incriminatrice di condotte altrimenti prive di rilevanza penale. Dal combinato tra art. 56 e norme di parte speciale deriva quindi un autonomo titolo di reato, essendo superate le tesi che vedono il tentativo come circostanza attenuante. Conseguenze sul piano delle circostanze e su quello dell'elemento soggettivo.

E' necessario il dolo, la volontà di commissione del fatto tipico in forma consumata, che solo per cause estranee alla sua sfera di controllo non si verifica. (Cass. 2012: il dolo nel tentativo è identico al dolo del delitto consumato).
Non pongono problemi le forme di piena intensità del dolo (intenzionale e diretto). Quello eventuale è invece da sempre stato ritenuto incompatibile con il tentativo da parte della giurisprudenza, che interpreta il requisito dell'==univocità in senso soggettivo==.

L'assenza di una volontà univoca verso la commissione del delitto striderebbe con il requisito espressamente sancito dall'art. 56 cp, impedendo di punire atti idonei quando assistiti da dolo eventuale.
Es. lancio di sassi dal cavalcavia (Cass. 2005), in cui non v'era un preciso intento di uccidere o ledere gravemente: il dolo eventuale è inconciliabile con il requisito di univocità (interpretato in senso soggettivo); tuttavia, i giudici di legittimità hanno escluso il dolo eventuale ritenendo che l'imputato avesse agito con ==dolo alternativo== - caratterizzato dalla consapevole volontà di cagionare in via alternativa più possibili eventi, per cui la verificazione dell'uno esclude quella degli altri.
Questo dal momento che nel dolo alternativo, la sostanziale equivalenza dell'uno o altro evento (tutti effettivamente voluti indifferentemente) comporta che questa forma di dolo è diretta, dato che ciascuno di essi è compatibile con il requisito di univocità.

Occorre valutare se l'incompatibilità tra tentativo e dolo eventuale permanga tale anche dopo la Sentenza Thyssenkrupp, che hanno recuperato l'anima volontaristica del dolo eventuale (richiedendo l'accertamento di una determinazione volontaristica, attraverso gli indici tra cui la cd Formula di Frank).
- Tuttavia, anche recuperando l'elemento volontaristico, non può ritenersi che vi sia sul piano soggettivo una direzione della condotta verso la realizzazione del reato. Per definizione, infatti, il soggetto agisce per uno scopo diverso, pur mettendo in conto la possibilità o probabilità di perfezionare il reato, determinandosi comunque ad agire.
- Il dolo eventuale, pur presentando la componente volontaristica propria del dolo, resta infatti eventuale e in quanto tale presuppone l'assenza di direzione volontaristica tale da integrare il requisito dell'univocità.

Se si intende la univocità della direzione in senso oggettivo - secondo la tesi oggi diffusa - (come predicato dell'atto), deve ritenersi pienamente compatibile il dolo eventuale con il tentativo. E' la condotta a dover essere diretta, non la volontà.