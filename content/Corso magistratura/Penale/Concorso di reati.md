Di regola il legislatore descrive le fattispecie criminose in forma monosoggettiva (con l'eccezione dei reati necessariamente plurisoggettivi propri), commissiva (eccezione per reati omissivi propri e di mera condotta) e consumata (richiedendo il perfezionamento della fattispecie in tutti i suoi elementi)

Il paradigma monosoggettivo, commissivo e consumato della fattispecie penale è tuttavia soggetto a deroghe di carattere generale (come nel caso del tentativo di delitto, o di concorso eventuale di persone nel reato o nel reato omissivo improprio) che consentono di assegnare rilevanza alle possibili forme di manifestazione del reato.
Tanto le forme di manifestazione del reato espressamente tipizzate dal legislatore nelle norme incriminatrice, quanto quelle frutto del combinato disposto con le norme di cui agli artt. 40, 56, 110 cp hanno in comune l'unicità del reato, che corrisponde alla condotta penalmente rilevante del reo. Così il reato è unico anche nel reato complesso (art. 84 cp)

Anche la corrispondenza della condotta del reo ad un'unica fattispecie criminosa si scontra tuttavia con molteplicità delle forme in cui il reato può manifestarsi; la fattispecie astratta è infatti un concetto normativo, che tuttavia richiede di essere concretamente adattato al fatto storico. 
==Può dunque accadere che il medesimo comportamento materiale nella sua dimensione fattuale concreta, possa risultare riconducibile ad una pluralità di fattispecie penali.== In siffatte ipotesi, l'interprete sarà chiamato a stabilire se e quali fattispecie astratte risultino in concreto integrate e individuare in che rapporto si pongano tra loro le norme che le disciplinano, per stabilire se possano ritenersi tutte effettivamente operanti nel caso concreto o meno.
Nel primo caso, in cui tutte o più di una fattispecie penale risultino integrate nei loro elementi costitutivi dal comportamento del reo, si configura un ==concorso formale di reati== (medesima azione od omissione); qualora invece debba trovare applicazione solo una delle norme cui appaia riconducibile il comportamento del reo, ricorrerà un caso di ==concorso apparente di norme==.
Vi sono infine ipotesi in cui il reo pone in essere più condotte distinte nello spazio e nel tempo, che integrano altrettante autonome fattispecie penali, tuttavia l'ordinamento nella determinazione della sanzione prende in considerazione in maniera unitaria tali comportamenti, irrogando un'unica pena. Si tratta delle ipotesi di ==reato continuato==.

### Unicità del reato sul piano soggettivo
Occorre domandarsi cosa debba intendersi per unica condotta, azione od omissione.
La dottrina si è a lungo occupata del problema di stabilire se la nozione di azione debba intendersi in senso ==naturalistico== (complesso di movimenti materiali del reo) ovvero ==normativo== (comportamento descritto dal legislatore). 
Accedendo all'accezione naturalistica di azione, si pone il problema di stabilire quale tra i comportamenti plurimi tenuti dal reo nella preparazione e nell'esecuzione del reato possa considerarsi azione autonoma e penalmente rilevante. (es. del sicario che acquisti un fucile, munizione, affitti sotto falso nome un appartamento per appostarsi, dopo una lunga osservazione delle abitudini della vittima esploda un colpo contro di essa; in questo caso potrebbe dirsi secondo l'accezione naturalistica che sussiste una pluralità di azioni). Inoltre, l'accezione naturalistica di azione finisce per escludere la rilevanza delle condotte omissive, che sul piano materiale non trovano corrispondenza se non nell'inerzia.
==Le incertezze cui conduce la tesi naturalistica hanno consentito l'affermarsi dell'opposto orientamento, che assegna rilevanza ai soli comportamenti che corrispondono alla condotta tipizzata dal legislatore: l'azione viene intesa dunque nella sua accezione normativa==, come condotta legislativamente descritta. Tanto consente di assegnare rilevanza anche ai comportamenti omissivi, valorizzandone la componente normativa dell'obbligo di agire. (Si risolve anche il problema delle plurime condotte, in quanto il legislatore richiede al giudice di focalizzare l'accertamento sulla condotta "che cagiona la morte di un uomo")
L'accezione normativa di azione consente dunque di selezionare, tra le plurime azioni materiali del reo, quelle effettivamente rilevanti ai fini dell'accertamento del reato e della sua responsabilità penale.
==Anche seguendo l'impostazione normativa, tuttavia, sussistono ipotesi in cui non è agevole stabilire se si sia in presenza di un'unica azione - in termini di condotta tipica - o pluralità di condotte criminose==: es. medesima condotta ripetuta più volte in un contesto temporale circoscritta (ladro che trafuga nell'arco di una nottata una pluralità di televisori dal magazzino del centro commerciale o caso in cui vengano inferte più coltellate ad una persona, cagionando lesioni)
In questi casi la pluralità dei comportamenti sul piano materiale integra altresì gli estremi di più fattispecie penali sul piano astratto, consentendo di ravvisare la commissione di una pluralità di reati.

A fronte delle incertezze che in questa evenienza derivano dall'applicazione tanto del criterio naturalistico quanto da quello normativo, la dottrina ha individuato nella ==natura del bene giuridico leso un valido discrimen== per stabilire se i singoli comportamenti materiali debbano considerarsi esecutivi di una medesima condotta criminosa, integrante un unico reato, ovvero se si tratti di una pluralità di fattispecie criminose autonome
In particolare, qualora il bene giuridico leso presenti ==natura patrimoniale== si è sostenuto che la ripetizione delle medesime condotte, in un lasso di tempo circoscritto (tale da poterle ritenere contestuali), integrerà un unico reato, dovendosi qualificare come unica anche la condotta criminosa. Pertanto, l'autore del furto di televisori, anche se attraverso più viaggi, risponderà di un unico delitto di furto avente ad oggetto pluralità di beni (non rileva l'appartenenza a soggetti giuridici diversi, poiché si tratta di beni patrimoniali che, pur potendo rientrare nel patrimonio di soggetti diversi, non ineriscono alla sfera personale del proprietario e vengono considerati sul piano meramente oggettivo).
A diversa soluzione la dottrina perviene nel caso di ==beni personali==, come la salute, vita libertà personale e sessuale; in tali ipotesi si ritiene infatti che debbano ritenersi configurati tanti reati quante sono le persone offese dalla condotta

### Resistenza a PU (SU 40981/2018)
La condotta di chi, con una sola azione, usa violenza o minaccia per opporsi a più PPUU o IPS, mentre compiono atti del loro ufficio o servizio, configura unico reato o concorso formale di reati o ancora reato continuato?
Sul punto si era registrato un contrasto nella giurisprudenza di legittimità, in merito alla sussistenza di una o più violazioni del 337 cp.
- Nel senso della pluralità di reati (sent. 35227/2017) si sosteneva:
	- che la resistenza o minaccia non configura unico reato di resistenza, ma concorso formale omogeneo di reati per quanti sono i PPUU operanti, giacché la resistenza, pur ledendo il pubblico interesse alla tutela del normale funzionamento della pubblica funzione, si ==risolve in distinte offese al libero espletamento dell'attività funzionale di ciascun PU==
	- Si è inoltre sostenuto che l'unicità del reato, in presenza di una pluralità di PU, svaluta "==la tutela della libertà di azione del singolo PU o IPS==" e trascura che la PA è un'entita astratta, che "agisce a mezzo di persone fisiche, ciascuna delle quali, pur operando come organo della stessa, conserva una distinta identità, suscettibile di offesa"
	- La tesi in esame si fonda inoltre su argomento ==testuale==, in quanto, pur costituendo delitto contro la PA, il reato di resistenza a PU è ==connotato da violenza o minaccia alla persona== (condotta che conferisce centralità all'opposizione violenta all'azione del singolo PU e consente di individuare l'interesse protetto in quello della PA a non subire intralci nel momento in cui, per assolvere ai compiti istituzionali, deve attuare la sua volontà tramite i PU o gli IPS; per cui la norma assicura tutela al pubblico ufficiale soggettivamente individuato)
- Di diverso avviso l'orientamento (sent. 37727/2014) per cui la violenza o minaccia contro più PU o IPS integra un unico reato, e non pluralità di reati avvinti da continuazione. 
	- Struttura della fattispecie: la formulazione letterale della disposizione, focalizzando l'attenzione sull'obiettivo della condotta criminosa - l'opposizione all'atto - piuttosto che sulla violenza o minaccia nei confronti del singolo in quanto tale, dal momento che l'art. 337 cp tutela espressamente la regolare attività dell'Amministrazione, rispetto alla quale l'offesa al PU è un mero "danno collaterale"
	- L'opposta visione della pluralità di reati perderebbe di vista il bene oggetto della salvaguardia dell'art. 337 cp e il carattere meramente strumentale rispetto all'interesse tutelato dell'offesa al pubblico ufficiale, trascurando che quest'ultima non resta priva di tutela - dato che nel momento in cui l'offesa supera lo stadio minimale delle percosse o della minaccia, tale offesa integrerà gli estremi delle fattispecie di lesioni

Nel risolvere il contrasto, le SSUU prendendo le mosse dalla disciplina generale del concorso formale di reati e dalla struttura del delitto di resistenza a PU, individuando in quest'ultima, oltre che nell'interesse protetto dalla norma incriminatrice e nella sua collocazione sistematica gli indici utili per stabilire se si sia o meno in presenza di pluralità di reati.
Si osserva quindi che la condotta tipica del delitto di resistenza si concreta nell'uso della violenza o minaccia da chiunque esercitata "per opporsi a un pubblico ufficiale" mentre compie un atto dell'ufficio o del servizio. La struttura prevede dunque una ==condotta commissiva-oppositiva connotata da violenza/minaccia rivolta, in modo diretto o indiretto, esplicito o implicito, esclusivamente contro il PU== o il soggetto normativamente ad esso equiparato, per coartarne o impedirne l'esercizio della sua funzione; ==sul piano soggettivo occorre la volontà (dolo specifico) di ostacolare il soggetto passivo nell'esercizio della sua funzione.==
L'espressione adoperata dal legislatore =="mentre compie un atto di ufficio o di servizio" ha la finalità di individuare contesto e finalità della condotta== oppositiva e circoscriverne la rilevanza nell'ambito di un obiettivo nesso funzionale e di un determinato arco temporale, ricompreso tra l'inizio e la fine dell'esecuzione dell'atto dell'ufficio o del servizio; sicché, al di fuori del suddetto ambito, la minaccia o violenza rivolte al PU o IPS configurano fattispecie diverse, quali ad es. 336 cp (violenza o minaccia a PU, nel caso in cui minaccia o violenza siano antecedenti all'atto dell'ufficio)
Il bene giuridico tutelato va individuato nel regolare funzionamento della PA, come emerge anche dalla collocazione sistematica e dall'intitolazione della disposizione.
Tuttavia, dottrina e giurisprudenza amministrativa ritengono che la PA debba essere intesa come organizzazione complessa costituita sia dai beni materiali strumentali al raggiungimento delle finalità pubbliche, sia dalle persone che per essa agiscono. La relazione intercorrente tra persona fisica e PA è definita =="rapporto organico" che determina l'identificazione della persona con la stessa PA==, sicché il pubblico ufficiale o IPS è esso stesso PA, costituendo lo strumento della sua estrinsecazione nel mondo giuridico tanto sul piano volitivo che esecutivo. Ne deriva che il regolare andamento della PA implica non solo la mancanza di manomissione dei beni pubblici o loro dsitrazione per scopi diversi da quelli istituzionali, ma anche la mancanza di interferenze nel procedimento volitivo o esecutivo di colui che, incardinato nella PA, la personifica essendo espressione di volontà di quest'ultima. Pertanto, l'interesse al normale funzionamento della PA va inteso in senso ampio, ricomprendente anche la sicurezza e la libertà di determinazione e di azione degli organi pubblici, mediante la protezione delle persone fisiche che singolarmente o in collegio ne esercitano le funzioni o adempiono i servizi. 
Sulla scorta di tali considerazioni, ==le SU hanno conluso nel senso che la condotta di chi usa violenza o minaccia per opporsi a più PPUU o IPS mentre compiono atto del loro ufficio o servizio integra il concorso formale di reati==, dovendo ritenersi dunque che le fattispecie criminose siano plurime, ==in ragione della pluralità delle persone offese, e non già un unica condotta.==

### Unicità del reato sul piano oggettivo
==SU 9/2000== hanno precisato che ==qualora sussistano i medesimi elementi costitutivi== del reato e, più nello specifico, la ==condotta== posta in essere dal reo, l'==evento== che ne sia derivato, il ==decorso causale== che ha condotta a tale evento e il ==dolo== del soggetto agente, potrà ritenersi altresì unico il reato commesso (come nel caso in cui le lesioni lievi, cagionate con la medesima condotta e per effetto del medesimo decorso causale, assistiti dal medesimo elemento soggettivo, risultino successivamente o divengano gravi o gravissime (come nel caso in cui la guarigione si protragga nel tempo oltre il periodo previsto).
==Qualora muti anche uno soltanto degli elementi sopra descritti, dovrà invece ritenersi integrata una pluralità di reati==: ad es. quando alle lesioni segua la morte della p.o. Nella sentenza si precisa infatti che "occorre verificare la medesimezza a confronto degli essenziali elementi costitutivi del reato (condotta, nei suoi risvolti di azioni o omissione e connessi risvolti sull'elemento psichico; evento, nella sua essenzialità modificativa del mondo esterno; offesa, effettiva o come esposizione a pericolo; condizionamento tra condotta e produzione dell'evento)"

Tale impostazione è stata confermata da ==C. Cost. 200/2016==, occupatasi del divieto di ==ne bis in idem processuale==, afferma che sulla base della ==triade condotta-nesso causale-evento==, il giudice ==può affermare che il fatto oggetto del nuovo giudizio è il medesimo solo se riscontra la coincidenza di tutti questi elementi==, assunti in una dimesnione empirica, sicché non dovrebbe esservi dubbio sulla diversità dei fatti qualora da un'unica condotta scaturisca la morte o la lesione dell'integrità fisica di persona non considerata nel precedente giudizio (e quindi un diverso evento in senso storico). Ove invece tale giudizio abbia riguardato anche quella persona occorrerà accertare se la morte o la lesione siano già state specificamente considerate, unitamente al nesso di causalità con la condotta dell'imputato, cioè se il fatto già giudicato sia nei suoi elementi materiali realmente il medesimo, anche se diversamente qualificato per titolo, grado e circostanze.

Tanto chiarito in merito ai criteri di individuazione della medesima condotta criminosa, occorre dare atto, prima di esaminare la disciplina codicistica del concorso di reati, ==dell'applicazione dei summenzionati criteri con riferimento a fattispecie colpose e omissive==, stante la ==natura normativa== che le contraddistingue.
==Qualora il reo sia incorso in una pluralità di violazioni cautelari, dalle quali sia derivato un unico evento tipico, dovrà considerarsi unico anche il reato perfezionato==.
Qualora si sia invece in presenza di una ==pluralità di eventi==, occorrerà stabilire se il reo fosse in condizione di evitarli, attraverso una codotta diligente, prudente o perita o comunque rispettosa delle regole cautelari positivizzate in leggi, regolamenti, ordini o discipline; ==qualora gli eventi non fossero evitabili a seguito della prima violazione cautelare, il reato colposo dovrà considerarsi unitario perché unica è la condotta colposa==, ossia violativa di un obbligo cautelare, causativo degli stessi.

Allo stesso modo, con riferimento ai reati omissivi, occorrerà tenere in considerazione l'adempimento dell'obbligo giuridico di agire o di impedire l'evento. Nel caso di reati omissivi di mera condotta, se risulta una pluralità di obblighi di agire ma il reo non fosse in grado di rispettarli per effetto del suo comportamento, non potrebbe che rispondere di un unico reato omissivo (es. il reo che si imbatta in una pluralità di corpi inanimati ma non presti soccorso, proseguendo per il suo cammino).
Diverso il caso in cui l'adempimento degli obblighi di agire sia scansionato nel tempo, consentendo al reo, a seguito della prima omissione penalmente rilevante, di adempiere ai successivi obblighi di azione (es. caso in cui il reo si imbatta in un corpo inanimato, omettendo di prestare soccorso e successivamente, dopo aver ad es. percorso alcuni km, si imbatta in altra persona che necessiti soccorso, omettendo nuovamente di prestarlo).
==Quando il reato omissivo è di evento==, a fronte di una pluralità di eventi verificatisi, ==occorre verificare se il reo fosse in condizione e avesse l'obbligo giuridico di impedirli solo con l'azione omessa== ovvero se, successivamente alla prima omissione, ==il successivo adempimento dell'obbligo di agire sarebbe valso ad evitare gli ulteriori eventi==.

### Concorso materiale di reati
Concorso di reati si configura ogni qual volta il reo si rende autore di una pluralità di fattispecie criminose: tanto può avvenire con più condotte o con la medesima condotta.
La prima ipotesi (più condotte e altrettanti reati) può dar luogo a due diverse figure giuridiche: ==reato continuato e concorso materiale== (non espressamente disciplinato dal codice, ma elaborato dalla dottrina per descrivere il regime giuridico della pluralità di reati commessi in via autonoma gli uni rispetto agli altri).
Nel caso di concorso formale di reati e reato continuato il legislatore prevede una pena unitaria, cd ==cumulo giuridico==, in cui il giudice è tenuto a tenere in considerazione la pluralità dei reati commessi.
Nel caso di concorso materiale, il regime sanzionatorio risponde alla regola tot crimina tot poenae (tante pene quanti crimini), anche definito ==cumulo materiale==, in termini di sommatorie di singole pene (art. 81 cp)
La dottrina distingue due forme di ==concorso materiale==, ==omogeneo ed eterogeneo==, a seconda che i reati commessi integrino la medesima disposizione o diverse disposizioni (distinzione meramente descrittiva, alla luce della riforma del concorso formale di reati).

Pur in mancanza di definizione del concorso materiale, il legislatore detta una disciplina organica delle ipotesi di commissione di più reati da parte della stessa persona, distinguendo due evenienze: il fatto che la condanna intervenga con medesima sentenza o diverse sentenze:
- art. 71 cp e ss. (medesima sentenza): in caso di pene di specie diversa - ergastolo (art. 72) ; sommatoria per detentive o pecuniaria della stessa specie (73), con possibilità di tramutazione in ergastolo delle condanne alla reclusione non inferiore a 24 anni. La sommatoria deve avvenire nei limiti dell'art. 78 (non superiore al quintuplo della pena più grave; non >30 anni per reclusione), così che non si può arrivare a cifre di centinaia o migliaia di anni di reclusione come avviene negli USA o altri ordinamenti.
- 80 cp le medesime disposizioni si applicano anche nel caso in cui dopo una sentenza o decreto di condanna, si deve giudicare la stessa persona per altro reato commesso anteriormente o posteriormente alla condanna medesima, ovvero quando devono eseguirsi contro la stessa persona più sentenze/dpc. Così garantendo il reo anche quando i reati di cui risponde non siano stati oggetto del medesimo processo.

### Concorso formale di reati
Al regime del concorso materiale di reati si contrappone il ==cumulo giuridico delle pene==, di cui all'art. 81 cp. 
Il cumulo giuridico è stato introdotto solo nel 1974, con l. 220 di conversione d.l. 99/1974; ==prima di tale modifica, vigeva anche per il concorso formale di reati il c.d. cumulo materiale delle pene.==
Il giudice è chiamato ad individuare la pena da inliggersi per la violazione più grave ed aumentarla sino al triplo in ragione della pluralità di violazioni commesse.
