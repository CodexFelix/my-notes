### Concorso nel reato omissivo
Bisogna distinguere tra:
- ==Concorso commissivo nel reato omissivo== (es. istigazione a non prestare soccorso) - pacificamente configurabile ==nella forma morale==
- più problematico in quella materiale: ==concorso omissivo nel reato omissivo== è configurabile solo se sussiste un obbligo giuridico di compiere una determinata azione (reati omissivi propri) o di evitare un determinato evento (omissivi impropri). Ma se è necessaria la preesistenza di un obbligo, allora sarà configurabile una responsabilità monosoggettiva e l'applicazione di persone svolgerà una funzione unicamente disciplinatoria e non incriminatrice (applicazione degli artt. 112, 114 e 119 cp). Il concorso omissivo nel reato omissivo implica quindi l'ipotesi che più persone siano co-obbligate ad agire od evitare un evento.
- Il terzo non gravato da un obbligo di agire risponderà in concorso con l'autore dell'omissione solo se ha tenuto un ccontributo attivo causale o agevolatore rispetto all'omissione penalmente rilevante (==contributo materiale commissivo nel reato omissivo==)

### Concorso omissivo nel reato commissivo
Presupposto è l'obbligo giuridico di attivarsi (40 cpv), in combinazione con il 110 cp (che consente di incriminare a titolo di concorso anche condotte prive di evento o che non siano a forma libera), la cui violazione deve aver agevolato o causato la realizzazione in forma commissiva da parte del terzo.
E' compatibile con reati privi di evento o a condotta vincolata, in quanto l'evento non impedito si concretizza nel reato commissivo posto in essere dal terzo. L'art. 110 cp trasforma tutti i reati in reati causalmente orientati, perché il 110 incrimina ogni condotta che concorre all'integrazione del reato.
Secondo l'impostazione mista o eclettica, oltre all'obbligo giuridico specifico (che individui destinatari e contenuti dello stesso), è necessaria la possibilità di intervento per impedire l'evento (idonei poteri impeditivi)

Reati informatici, gestori di internet points, ISP, Network providers:
- è prevalso un orientamento negativo, che ha rilevato l'assenza sia di un obbligo di impedire l'evento, che di impossibilità di svolgere un controllo nel merito del contenuto delle pubblicazioni degli utenti
- la giurisprudenza ha escluso (Sent. 35511/2010) che possa ricondursi alla stampa il giornale online, con inoperatività dell'art. 57 cp

##### Mera connivenza (integra concorso morale)?
- Secondo un primo orientamento, più rigoroso, la presenza di un soggetto che assista alla commissione di un reato può di per sè assumere penale rilevanza, poiché il mancato intervento implica adesione allo stesso
- La giurisprudenza di legittimità è stata sensibile alle critiche della dottrina e ha precisato i requisiti in presenza dei quali può assegnarsi rilevanza penale ad una condotta meramente passiva (sì da valorizzare l'apporto causale sul piano psicologico):
	- 12089/2000: la sola presenza fisica non può essere punita se non si dimostri che abbia rafforzato l'altrui proposito criminoso
	- 40420/2008: occorre una presenza non casuale, che abbia avuto l'effetto di infondere maggiore sicurezza nell'autore, così agevolando la commissione del reato
	- 46488/2013: occorre un contributo causale, seppur in termini minimi di facilitazione della condotta delittuosa, mentre la semplice conoscenza o anche adesione morale, assistenza inerte e senza iniziative a tale condotta non realizzano la fattispecie concorsuale.
	- Occorre che la presenza dei abbia agevolato la commissione del reato oppure che abbia rafforzato l'intento criminoso (es. presenza di più persone che accerchino la persona offesa in caso di minaccia)

### Concorso nel reato del delegato
Nell'ambito di strutture organizzative complesse, per cui si pone il problema di verificare se in capo ai soggetti di vertice sussista la responsabilità penale per non aver impedito l'evento, specie a fronte della delega che abbiano attribuito ai propri sottoposti di curare il settore in cui il reato è stato commesso.
L'art. 2087 cc pone degli obblighi a tutela dei lavoratori in capo all'imprenditore. E' imprenditore l'amministratore ovvero il dirigente.
Il legislatore ha ampliato il novero dei soggetti su cui grava tale obbligo giuridico (art. 299 TU 81/2008: anche chi esercita in concreto i poteri giuridici riferiti ad uno dei soggetti ivi definiti). Quindi non solo chi sia investito formalmente della qualifica di datore di alvoro, ma anche chi eserciti di fatto le medesime funzioni.

Il datore di lavoro può delegare ad un suo sottoposto (delega di funzioni) la gestione del settore in cui l'evento da impedire si verifica. Che effetti svolge tale delega in sede penale?
1. Tesi che esclude l'estensione della responsabilità in capo al delegato, dato che in base al principio di legalità solo la legge può incidere sulla responsabilità penale
2. Tesi che annette piena efficacia alla delega di funzioni, ritenendo che dall'effettiva assunzione il delegato risponda dell'evento non impedito in luogo del delegante che se ne sia spogliato
	1. Correttivo alla tesi, l'affidamento: il delegante, pur potendo fare affidamento sulla corretta esecuzione dell'attività delegata (ee quindi essere ritenuto irresponsabile), dovrà intervenire in prima persona qualora abbia sentore di mancanze da parte del delegato
3. Tesi delle posizioni derivate: la delega fa nascere un'ulteriore e nuova posizione di garanzia in capo al delegato, fermi restando in capo al delegante gli obblighi giuridici previsti per legge di vigilanza ed intervento, quando non integralmente delegabili.
	1. Il TUSL (81/2008) all'art. 17 prevede che il datore non può delegare le attività di valutazione dei rischi e di designazione del responsabile di prevenzione e protezione dei rischi
	2. La delega di funzioni è efficace quanto all'evento derivato in via immediata dal soggetto titolare della posizione di garanzia, ma resta  ferma la responsabilità del delegante per culpa in eligendo e vigilando
	3. CAss. 4123/2009: nelle imprese di grandi dimensioni, attribuire una responsabilità di posizione dei vertici di società importerebbe una violazione del principio di colpevolezza, configurando un'ipotesi di responsabilità oggettiva. Al contempo occorre inibire condotte elusive, che mirino a scaricare verso il basso la responsabilità penale. La possibilità di delega non può quindi avere oggetto illimitato, nè tantomeno afferire a scelte strutturali o di politica aziendale. ==La giurisprudenza ha quindi richiesto dei requisiti==: a) che l'impresa presenti ==grandi dimensioni==; b) che sia ==organizzata gerarchicamente==, e quindi siano facilmente individuabili le figure di delegante e delegato; c) ==effettività della delega==, ossia delega a soggetto idoneo, munito dei titoli necessari di legge o comunque di necessaria capacità tecnica ed adeguata esperienza professionale (così da escludere la culpa in eligendo); d) forma della delega, contenuto preciso e specifico, forma scritta ad probationem; e) accettazione della delega, con atto altrettanto scritto e di data certa, cui si accompagni un effettivo conferimento di poteri decisionali e di spesa
	4. La giurisprudenza è concorde nel ritenere che, anche in caso di delega, il delegante resti comunque obbligato a vigilare (culpa in vigilando) sulla corretta esecuzione dell'attività delegata; tale obbligo non deve essere inteso tuttavia in termini di continuo e pedissequo monitoraggio delle attività del delegato, altrimenti la delega sarebbe inutile (Cass. 32524/2002). Assumono rilevanza le situazioni in cui il delegante abbia avuto conoscenza di eventuali irregolarità nello svolgimento della delega ovvero le abbia ignorate colposamente, con conseguente responsabilità per culpa in vigilando (==serio campanello di allarme==)

### Concorso anomalo (116)
Ha sollevato dubbi di compatibilità con il principio di necessaria colpevolezza (art. 27 Cost.)
- Corte Cost. 42/1965 ha rigettato la questione di incostituzionalità, prospettando un'interpretazione costituzionalmente orientata: lil reato diverso da quello. voluto deve rappresentare un "==prevedibile omogeneo sviluppo dell'azione concordata==", evocando dunque anche in questo caso la necessità di un minimo coefficiente psicologico della condotta insito nel carattere "prevedibile" dell'offesa realizzata. Occorre pertanto che la responsabilità sia affermata anche sulla base di un rapporto di causalità psichica, il reato più grave deve potersi rappresentare nella psiche dell'agente, nell'ordinario svolgersi e concatenarsi dei fatti umani.
- Tesi della prevedibilità in concreto: Cass. 7388/2005 (strage di Gioia Tauro): il concorso anomalo si colloca a metà tra l'imprevedibilità del reato diverso (e quindi l'irresponsabilità) e il dolo eventuale (all'epoca inteso come accettazione del rischio). La valutazione va operata in concreto, tenendo conto di tutte le specificità del fatto concreto realizzato. Si supera il criterio astratto della prevedibilità logica del reato diverso, assegnando rilevanza ad elementi fattuali legati alla fattispecie concreta
- Prevedibilità in astratto (maggioritaria, ma in contrasto con il principio di colpevolezza) 37940/2006 (conf. in 3764/2009) (criterio astratto) afferma che il reato diverso da sarà imputabile ai concorrenti ogniqualvolta non risulti che questi abbiano aderito alla sua commissione eovvero sia derivato da fattori imprevedibili


