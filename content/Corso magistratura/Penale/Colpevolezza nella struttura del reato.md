Colpevolezza è un elemento complesso, che si compone di ulteriori ed altrettanto indispensabili elementi costitutivi: 
- Imputabilità
- Coscienza e volontà della condotta (suitas)
- Elemento soggettivo in senso stretto

L'elemento psicologico rileva non solo ai fini della colpevolezza, ma anche sul piano della tipicità. Il legislatore descrive le fattispecie distinguendo tra forme colpose, preterintenzionali o dolose della realizzazione della medesima offesa:
- omicidio colposo, doloso, preterintenzionale - tre norme diverse
- già l'art. 43 c.p, nella descrizione della colpa, richiede un elemento costitutivo ulteriore, la causalità della colpa - ossia la derivazione dell'evento dalla violazione di una regola cautelare

#### Nozione di colpevolezza
Due diverse concezioni nel pensiero dottrinale e giurisprudenziale:
1. Concezione psicologica, nesso psichico tra il reo e la condotta tipica. In questa accezione la colpevolezza è concepita in astratto e in via generale quale requisito di punibilità del fatto, non ammette graduazioni dell'intensità dell'elemento soggettivo legate alle particolarità del caso concreto.
	- E' sufficiente accertare l'adesione psicologica del reo all'azione od omissione, non rilevando le motivazioni del reo, la sua personalità, intensità del dolo o gravità della colpa
	- Critiche: non si può graduare l'intensità del rimprovero, non si tiene conto di tutti i profili concreti del reato, non si concilia con la struttura della colpa in cui può mancare un effettiva consapevolezza e adesione psicologica del reo rispetto alla condotta (chi cagiona un evento lesivo per imprudenza non è effettivamente consapevole, perché distratto, di stare violando una regola cautelare)
2. Concezione normativa, elaborata da Reinhard Frank: rimproverabilità del reo, rilevando la personalità, le motivazioni e ogni altra circostanza.
	- Diverso è il furto commesso dal ricco banchiere rispetto a quello commesso dall'indigente per sfamare la famiglia

L'art. 133 cp ha recepito in parte la concezione normativa, richiedendo che la quantificazione della pena deve essere proporzionata a:
- intensità del dolo o grado della colpa
- capacità a delinquere
- motivi a delinquere
- condotta e vita del reo antecedenti al reato
- condizioni di vita individuale, familiare e sociale


### Presupposti della colpevolezza: suitas e imputabilità

^ee85a8

- Suitas (42 c. 1): coscienza e volontà della condotta tipica, necessità che il soggetto sia compos sui, "padrone di sè" 
	- Coscienza: capacità attuale ed effettiva del reo di percepire la realtà circostante e la conseguente consapevolezza della propria condotta
	- Volontà: (diversa da volontà del dolo, che è intenzionalità) possibilità per il reo di dominare le proprie azioni e determinarsi liberamente a commetterle in relazione allo specifico fatto commesso

Esempi di mancanza suitas:
- Guardia del corpo immobilizzata che non impedisca la consumazione dell'omicidio del suo protetto: pur essendovi coscienza (percezione degli accadimenti esterni), manca la volontà (non è in condizione di agire liberamente e autodeterminarsi perché immobilizzato)
- Carenza della coscienza nel caso di soggetto ipnotizzato, pur essendo l'azione volontaria in quanto non frutto di costrizione
- Mancanza di entrambi requisiti: improvviso e imprevedibile malore alla guida. Manca sia coscienza (venuta meno per malore), che volontà (il soggetto è incapace di governare la propria condotta)

Rapporti della suitas con l'imputabilità:
- apparentemente coincidenti, in quanto l'imputabilità è definita come capacità di intendere e volere (85 cp) - formula affine a coscienza e volontà (42)
- i due presupposti sono tuttavia distinti ed entrambi necessari per muovere un rimprovero al soggetto
- l'imputabilità è uno status o una qualità soggettiva del reo, capace di comprendere le proprie azioni e formare la propria volontà, esercitando propri poteri di impulso o inibizione
- la suitas riguarda in concreto la riferabilità al soggetto agente della specifica condotta posta in essere
- può essere commesso un fatto senza coscienza/volontà da parte di imputabile e viceversa, non imputabile può commettere un fatto con coscienza e volontà: si pensi al minore infraquattordicenne che commetta una condotta pienamente cosciente e volontaria, ma senza essere imputabile


### Colpevolezza nelle contravvenzioni
Ultimi commi degli artt. 42 e 43 cp
Ferma la necessità del requisito di coscienza e volontà, non è necessario che il legislatore preveda espressamente la responsabilità per colpa (come invece necessario nei delitti), poiché sia il dolo che la colpa costituiscono elemento soggettivo normale delle contravvenzioni
- Parte della dottrina ha ritenuto fosse sufficiente accertare la suitas per affermare la penale responsabilità del reo, senza accertare la sussistenza dell'elemento soggettivo doloso o colposo
- Tuttavia non bisogna confondere l'indifferenza dell'elemento colposo con l'irrilevanza , pena violazione del principio di colpevolezza ex art. 27 c. 1 e 3 Cost.
- E' altresì possibile escludere la correttezza di altra tesi sostenuta in dottrina, secondo cui nelle contravvenzioni l'elemento soggettivo sarebbe presunto iuris tantum e che spetterebbe all'imputato vincere tale presunzione in giudizio
	- lettura inconciliabile con principio di colpevolezza e presunzione di innocenza (art. 27 c. 2 Cost., 48 CDFUE, 6 par. 2 CEDU)