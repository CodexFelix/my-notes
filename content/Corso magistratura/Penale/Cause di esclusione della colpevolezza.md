Come per l'antigiuridicità, l'ordinamento prevede una serie die circostanze idonee ad escludere la colpevolezza, complessivamente intesa o relativamente a suoi singoli elementi.
- Cause idonee ad escludere la coscienza e volontà del reo (suitas)
- Cause escludenti elemento soggettivo in senso stretto
- Scusanti: Cause di esclusione della colpevolezza complessivamente intesa (rimproverabilità ed inesigibilità di una condotta diversa)

Proprio in ragione del fondamento delle cause di esclusione della colpevolezza (impossibilità di muovere un rimprovero per inesigibilità di una condotta diversa da quella tenuta), parte della dottrina ha ritenuto di poterne desumere la vigenza nel nostro ordinamento di un ==principio generale== di necessaria esigibilità di una condotta diversa da quella tenuta dal reo, tale per cui sarebbe possibile escludere la colpevolezza del reo ==ANCHE in assenza di una espressa previsione di una scusante== (teoria dell'inesigibilità, la inesigibilità della condotta lecita costituirebbe un limite intrinseco della responsabilità penale, come tale idoneo a trovare applicazione generale)
- Obiezioni: manca un espresso fondamento normativo, dato che il legislatore, quando ha ritenuto assegnare rilevanza scusante a determinate circostanze, lo ha fatto in maniera espressa e tassativa;
- manca un parametro affidabile per valutare se la condotta fosse o meno esigibile, non potendo farsi riferimento alle caratteristiche personali del reo, che priverebbero il giudizio penale di obiettività e comprometterebbero la certezza dell'applicazione delle norme penali, in violazione del principio di legalità e tassatività;
- sono già previste cause di esclusione della responsabilità già disciplinate dall'ordinamento e riconducibili all'inesigibilità:
	- es. conflitto di doveri (adempimento di dovere è causa di giustificazione, es. del medico che per curare un paziente non può salvarne un altro)
	- conflitti motivazionali ad es. religiosi (esercizio di diritto di libertà religiosa ex 51 cp + 19 Cost.)

Non sono mancate pronunce della Cassazione (per vero risalenti) che hanno assegnato rilevanza al principio di inesigibilità:
- 2906/1987 e 8767/1989 - che hanno ritenuto inesigibile il rispetto delle norme di bilancio (reato di falso in bilancio), se l'imputato ha commesso il fatto per occultare precedenti azioni delittuose (orientamento poi non condiviso dalla giurisprudenza successiva, che evidenzia come l'aggravante di cui all'art. 61 c. 2 mostra un disvalore addirittura aggravato)
- sent. 49578/2016: in merito alla contravvenzione di cui all'art. 76 c. 4 dlgs. 159/2011 (Cod. Antimafia) per omesso versamento della cauzione disposta a a titolo di misura di prevenzione per materiale impossibilità di provvedere al versamento dela cauzione a causa di mancanza di disponibilità economiche, evidentemente non preordinata o colposamente preordinata.
	- richiama C. Cost. 218/1998 che escludeva la punibilità per assenza di "colpevolezza" (intesa quale rimproverabilità concreta dell'agente)
Tuttavia giurisprudenza successiva ha negato la riconoscibilità di un principio "ultralegale" di inesigibilità
- Cass. 6929/2000: il principio non ha alcun fondamento normativo e vi osta il carattere tassativo delle cause di esclusione della colpevolezza. Nel caso di specie, il concorso esterno in associazione mafiosa, per cui era stata invocata la scusante atipica dell'inesigibilità di una diversa condotta per timore di ripercussioni in caso di rifiuto di collaborare - è stata esclusa la scusante specie a fronte di vantaggi patrimoniali (e non) derivanti dalla vicinanza all'associazione

Non sono mancati casi in cui l'inesigibilità sia stato invocato per casi che difettano a monte della tipicità: Trib. Milano che ha definito inesigibile l'omesso versamento di IVA da parte dell'amministratore di una società da poco subentrato nella carica per via del mancato accantonamento delle somme da parte dei predecessori. La mancanza di "poteri imeditivi" (in questo caso poteri di agire, dato che il reato è di mera condotta) rileva perché possa integrarsi la tipicità del reato.

==Alla luce delle pronunce esaminate è stata sostenuta l'estraneità del principio di inesigibilità al nostro ordinamento e ribadito il carattere tassativo delle cause di esclusione della colpevolezza==

### Forza maggiore (art 45 cp)
Esclude la suitas (coscienza e volontà del reato), facendo venire meno la colpevolezza

La disposizione non definisce la forza maggiore, rinviando alla elaborazione dottrinale e giurisprudenziale per la definizione:
- qualsiasi circostanza in cui, prescindendo dalla prevedibilità, sia riscontrabile una forza estranea alla sfera di controllo dell'agente, che non possa essere vinta da questi (vis cui resistere non potest) - che esclude la signoria (suitas)
- la forza maggiore deve essere assoluta (non mera difficoltà di rispettare il precetto, ad es. per condizioni metereologiche avverse ma non tali da rendere impossibile l'intervento)
- la forza maggiore non deve essere divenuta invincibile per causa dell'agente, quando ha omesso le necessarie precauzioni che gli avrebbero impedito l'evento: es. genitore che, nonostante il mare sia particolarmente agitato, conduca il figlio minore al largo per insegnargli a nuotare - stato di forza maggiore da lui determinato

Fuori da questi casi il viene meno la volontà del soggetto perché ==non agit sed agitur== 

Ipotesi speciale è quella di violenza fisica cui non poteva resistere o comunque sottrarsi (art. 46 cp), per cui è prevista la punibilità del terzo autore della violenza.
- Va distinta dallo stato di necessità determinato dall'altrui minaccia (54 cp): qui non 'cè forza maggiore', in quanto manca il costringimento fisico che neutralizza la volontà del reo - tuttavia il fatto non può ritenersi colpevole, perché è inesigibile un comportamento diverso e non consente di muovere un rimprovero al soggetto agente. (qui è il legislatore ad assegnare rilevanza ad un'ipotesi di inesigibilità e le assegna rilevanza ai fini dell'esclusione della colpevolezza). Ipotesi paragonabile pure al ordine illegittimo insindacabile (art. 51 cp)

### Caso fortuito (45 cp)
Ipotesi già disciplinata dal codice Zanardelli del 1889, e che assume rilevanza anche nel codice civile (responsabilità da cose in custodia ex 2051)
E' dibattuta la collocazione nella struttura del reato:
1. Esclusione del nesso eziologico, che impedisce di imputare sul piano obiettivo l'evento alla condotta del soggetto agente ex art. 41 c. 2 cp (art. 45 integrerebbe la disposizione assegnando rilevanza anche a fattori concomitanti o antecedenti)
2. CAusa di esclusione della colpevolezza, in specie esclusione della colpa del reo o dell'elemento soggettivo; si è tuttavia obiettato che questa ricostruzione rende il caso fortuito un "inutile rovescio della colpa", posto che per definizione la colpa generica manca se l'evento non è prevedibile, nè evitabile - senza che occorra invocare il caso fortuito
3. Tesi mista: l'art. 45 cp. è una norma di chiusura del sistema penale, che esclude la responsabilità del reo in presenza di circostanze che, a seconda del caso concreto, possono incidere sulla causalità (escludendola) o sull'elemento soggettivo del reato.

Nella giurisprudenza è prevalsa la teoria soggettiva (C. Cost. 1085/1988 ha escluso la rimproverabilità del reo e la colpevolezza proprio in presenza di caso fortuito, per l'impossibilità di restituire la cosa sottratta per farne uso momentaneo)

### Errore
L'errore motivo (contrapposto a quello inabilità tipico dell'aberratio), non attiene al momento dell'esecuzione del reato, ma a quello rappresentativo che lo precede.
Si distingue tra errore di fatto (error facti) ed errore di diritto (error iuris) a seconda che l'errata percezione da parte del reo attenga alla realtà materiale o al significato di una norma giuridica
L'errore sul fatto può inoltre attenere al momento percettivo (acquisizione dei dati rilevanti da parte dell'agente) o a quello valutativo (dati correttamente acquisiti ma erroneamente valutati)
All'errore deve essere equiparata l'ignoranza (mancata conoscenza), mentre non può ritenersi in errore chi agisce in uno stato di dubbio (come si è visto per il dolo eventuale)

L'errore sul "fatto": assume rilevanza l'errore relativo a qualunque degli elementi costitutivi del reato. 

Parte della dottrina sostiene che l'art. 47 cp debba trovare applicazione altresì nei reati colposi, allorché l'erronea percezione abbia determinato violazione della regola cautelare e quindi la verificazione dell'evento. 
(Caso in cui l'agente, a causa di un errore sulla pericolosità di una sostanza chimica, abbia provocato lesioni a terzi per non aver adottato le opportune cautele; in questo caso il giudizio di rimproverabilità ed evitabilità è falsato da errore, con conseguente necessità di assegnare rilevanza all'errore ai fini dell'esclusione della responsabilità per carenza dell'elemento soggettivo). A dimostrazione di ciò, l'art. 47 c. 1 consente la punibilità a titolo di colpa dei fatti commessi con errore non scusabile (dovuto a colpa del soggetto agente)


##### Errore di diritto
47 c. 3 cp va coordinato con l'art. 5 cp in tema di irrilevanza dell'ignoranza della legge penale.
occorre dare atto delle diverse interpretazioni sull'art. 47 cp operate della ddottrina, alcune delle quali finiscono per elidere la portata applicativa della norma - riconducendola all'art. 5 cp
1. ==Teoria degli effetti psicologici uiltimi==: sostiene che l'errore su norma diversa da quella penale riguardi l'interpretazione delle norme giuridiche he integrano la fattispecie penale, attraverso gli elementi normativi: secondo tale orientamento, sia l'errore che ricada direttamente sulla componente materiale del fatto tipico, sia l'errore su norma che disciplina uno degli elementi costitutivi del fatto tipico conducono alle medesime conseguenze: determinandone una percezione distorta da parte del reo, che ne compromette la colpevolezza.
	- In entrambi i casi il soggetto agente si rappresenta un fatto diverso da quello effettivamente commesso: si pensi al caso di soggetto agente che si impossessi di cosa altrui, ritenendo sia invece una res nullius (manca la rappresentazione dell'altruità della cosa e la volontà di commettere il reato)
2. ==Teoria della incorporazione==: le norme extra-penali richiamate espressamente o implicitamente dalla norma incriminatrice partecipano della natura di precetto penale, con conseguente applicazione dell'art. 5 cp
	- secondo tale impostazione, l'art. 47 trova applicazione solo con riferimento alle norme extra-penali non integratrici, ma che si limitino a dettare la discipplina degli istituti da essa richiamati: ad es. nel furto sono integratrici della norma penale le norme civilistiche che regolano il diritto di proprietà consentendo di stabilire chi sia il proprietario del bene sottratto; non lo integrano le norme che si limitino a disciplinare la proprietà - come l'usucapione o gli atti emulativi
	- Si è tuttavia obiettato che questa tesi opera un'interpretatio abrogans dell'art. 47, privandola di contenuto precettivo: la distinzione tra norme integratrici e non è opinabile, con conseguente estensione dell'irrilevanza dell'errore oltre i casi effettivamente regolati dall'art. 5 cp
3. L'art. 47 c. 3 cp costituisce una deroga all'at. 5 cp per quelle norme che pure vengono incorporate nel precetto penale. Tesi difficilmente sostenibile, non si spiegherebbe la collocazione in disposizioni diverse dell'art. 5 e 47

Va evidenziata la disposizione speciale in materia tributaria dell'==art. 15 dlgs 74/2000== - in cui il legislatore fa espresso riferimento all'errore di diritto dipendente da errata interpretazione ricadente su norma tributaria:
- non danno luogo a fatti punibili ai sensi del presente decreto le violazioni di norme tributarie dipendenti da obiettive condizioni di incertezza sulla loro portata e ambito di applicazione
- L'art. 15 cit., come emerge dal tenore letterale, non opera con riferimento ad errori diversi da quelli di cui all'art. 47 c. 3 - dunque errori di diritto che non ricadono sul fatto, bensì sul precetto tributario - e consente di derogare al precetto di cui all'art. 5 cp, ammettendo rilevanza scusante all'errore di diritto in materia tributaria quando risulti derivato da condizioni di obiettiva oscurità della legge.
- Le cause di errore (condizione di obiettiva incerteza sulla portata della norma) richiamano i criteri oggettivi cui la Corte costituszionale ha fatto riferimento nella storica sentenza 364/1988 per riconoscere carattere inevitabile, quindi scusabile, all'errore sulla legge penale

#### Errore determinato da altrui inganno
La disciplina sull'errore è completata dall'art. 48 cp, ai sensi del quale le disposizioni dell'art. precedente si applicano anche in caso di errore dterminato dall'altrui inganno. In tal caso del fatto commesso dall'ingannato risponde chi l'ha determinata a commetterlo.
Disposizione presenta struttura analoga alle ipotesi di:
- reato commesso sotto altrui minaccia (54 ult. co)
- costrizione fisica (art. 46 cp) - 
qualificate da parte della dottrina come "reità mediata"; in cui l'agente è manipolato da un terzo al fine di commettere un reato, del quale tuttavia non è chiamato a rispondere, in quanto agisce come "strumento" del terzo. Tale categoria è ritenuta estranea al nostro ordinamento, proprio in ragione dell'espressa previsione della disciplina espressa dei casi che, nell'ordinamento tedesco, sono regolati attraverso il ricorso alla figura della reità mediata.

L'art. 48 cp richiama integralmente l'art. 47, con conseguente possibilità di escludere la responsabilità del soggetto agente tanto nei casi di errore indotto sul fatto, quanto di errore indotto su norma extra-penale che ricada sul fatto (es. imprenditore che commetta reato societario perché indotto in errore dal proprio legale o commercialista)

E' infine discussa la necessità che il terzo ingannatore abbia agito con dolo: a fronte di un orientamento minoritario che ha sostenuto la rilevanza dell'inganno anche quando dovuto a colpa del terzo, la dottrina maggioritaria ha ritenuto che il fondamento dell'estensione della responsabilità per il fatto commesso al terzo debba rinvenirsi proprio nel carattere intenzionale dell'inganno.
