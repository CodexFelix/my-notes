Le caratteristiche tipiche delle cause di giustificazione: 
- carattere oggettivo, che consente di estenderle ai concorrenti nel medesimo reato ex 119 c.p.
- liceità per tutti i rami dell'ordinamento (civile, disciplinare o amministrativo)
- impediscono il perfezionamento della fattispecie criminosa (assoluzione "perché il fatto non costituisce reato")

Consentono di distinguerle da altre figure affini:
1. ==Scusanti== (cause di esclusione della colpevolezza)
	- hanno un diverso ruolo nella struttura del reato, incidono sulla colpevolezza, escludendo la rimproverabilità
	- non escludono l'illiceità del fatto in altre sede
	- inestensibilità ai concorrenti nel reato ex art. 119 c.p.
	- formula assolutoria coincidente con le scriminanti ("perché il fatto non costituisce reato")
2. ==Esimenti== (cause di non punibilità in senso stretto)
	- si pongono al di fuori della struttura del reato, presuppongono la perfezione del reato, ma rispondono a valutazione di opportunità da parte del legislatore di non punire un fatto
	- non escludono l'illiceità del fatto in altre sedi
	- presentano carattere eccezionale, non rispondono a principi generali dell'ordinamento, ma derogano alle norme incriminatrici eccezionalmente, escludendo la pena per tassative ragioni di opportunità
	- inestensibili analogicamente ex art. 14 preleggi
	- inestensibilità ai concorrenti nel reato ex art. 119 c.p.; per la verità parte della dottrina la ammette per quelle che presentino carattere oggettivo (non fondate su condizioni personali del reo). Ad esempio, con riferimento alla non punibilità per particolare tenuità del fatto (131-bis c.p.), pacificamente ritenuta causa di non punibilità (SU 15449/2015); tuttavia sono evidenti gli elementi ibridi che caratterizzano la fattispecie.
	- formula assolutoria: "perché il reato è stato commesso da persona non punibile"

#### Fattispecie speciali che pongono problemi di inquadramento
- 384 c.p. (in tema di reati contro l'amministrazione della Giustizia commessi per evitare a sè o prossimo congiunto grave nocumento nella libertà o nell'onore)
	1. Sent. 38952/2006: causa di esclusione dell'antigiuridicità (scriminante), ricondotta allo stato di necessità (54 c.p.)
		- tuttavia lo stato di necessità non potrebbe qui operare, dato che il pericolo non è involontariamente causato. Gli art. 198 e 199 c.p.p. escludono che il testimone possa essere obbligato a deporre su fatti da cui potrebbe emergere una sua responsabilità penale; tale esenzione è estesa anche per i prossimi congiunti. Uno spazio potrebbe residuare solo per procedimenti diversi da quelli per cui è prevista la facoltà di astensione del 199 c.p.p.
	2. Causa di esclusione della colpevolezza, facendo leva sul conflitto morale in capo al reo:
		- anche in questo caso, però, la facoltà di astenersi dal deporre scongiura il descritto morale, lasciando intatta la colpevolezza del reo ove non intenda avvalersene (SU 7208/2008)
	3. (Prevalente) Causa di non punibilità in senso stretto, incentrata sulla valutazione di opportunità del legislatore di non punire sulla base del brocardo "nemo tenetur se detegere".
		- adottando tale orientamento, la Corte Costituzionale con sent. 140/2019 ha affermato la natura eccezionale e la conseguente inestensibilità analogica del precetto ai conviventi more uxorio.

- 598 c.p.: Offese in scritti pronunciati dinanzi all'AG o autorità amministrative dalle parti o dai difensori in un procedimento pendente, purché attinenti all'oggetto della causa o del ricorso
	1. Causa di giustificazione, specificazione dell'art. 51 c.p. (esercizio del diritto di difesa)
		- tuttavia l'art. 598 c. 2 prevede che il giudice possa disporre, oltre alla cancellazione delle offese e l'irrogazione di un provvedimento disciplinare, anche l'assegnazione alla persona offesa di una somma "a titolo di risarcimento del danno non patrimoniale" (conferma della natura illecita del fatto, non scriminato quindi)
	2. (Giurisprudenza prevalente) Causa di non punibilità in senso stretto, opportunità politica di non inibire la attività difensiva; secondo questa tesi, la disposizione trova applicazione proprio quando il comportamento del difensore esorbita i limiti dell'esercizio del diritto di difesa e tuttavia il legislatore ritiene non opportuno esporlo al rischio di una snazione penale, ferma quella disciplinare e civile (così Cass. 39934/2005)
		- conseguenze: inestensibilità analogica, data la sua eccezionalità. Non sono quindi ricompresi gli atti non "presentati" davanti all'AG (es. atto di citazione)
		- si evidenzia, tuttavia, che Cass. 15525/2009 ha ammesso la non punibilità di offese contenute anche nell'atto di citazione. Tale orientamento non ha avuto tuttavia seguito nella successiva giurisprudenza.