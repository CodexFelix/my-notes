### Nozione
43 cp fissa la definizione legislativa del delitto colposo
- Assenza di volontà
- Violazione di una regola cautelare generica o specifica
- (non requisito necessario) Previsione dell'evento, ai fini dell'aggravante della colpa cosciente (61 c. 3 cp)

Devono essere criticate, in quanto parziali, le seguenti ricostruzioni della colpa:
- Teoria della prevedibilità: la colpa consiste nella mancata previsione dell'evento come conseguenza della propria azione. Tuttavia la legge prevede la possibilità di colpa con previsione (43 e 61 c. 3)
- Teoria dell'evitabilità dell'evento - su cui si fonda il rimprovero del reo che non l'ha evitato: incompleta, trascura l'elemento cautelare e incentra l'indagine dal piano soggettivo a quello oggettivo
- Teoria della pericolosità della condotta: trascura profili soggettivi della colpa, non considera che vi sono attività a rischio consentito (medica, sport, circolazione stradale) che sono autorizzate e in molti casi incentivate dall'ordinamento
- Violazione di dovere cautelare: insoddisfacente se non integrata da profili soggettivi di esigibilità dell'osservanza della regola cautelare

Va preferita una ==nozione mista o eclettica==: la colpa consiste nella violazione di una norma cautelare da parte di un soggetto, purché fosse in condizione di prevedere le conseguenze, non volute, della propria condotta e quindi di evitarle, tenendo il comportamento richiesto dalla regola cautelare.


### Colpa configurabile solo per reati d'evento
Parte della dottrina ha osservato che, a differenza del dolo, l'elemento soggettivo è destinato ad operare con esclusivo riferimento ai reati d'evento.
1. L'art. 43 cp nel definire le possibili forme di imputazione soggettiva del reato, utilizza una terminologia differente rispetto al dolo e alla preterintenzione: per queste ultime parla di ==evento dannoso o pericoloso==, alludendo all'evento in senso giuridico, adattabile anche ai reati di mera condotta; per la colpa solo di ==evento==, che riguarderebbe l'evento naturalistico
2. A sostegno di questa tesi, mancano nel codice penale fattispecie di mera condotta colpose. Il cp prevede venti ipotesi punite per colpa, tutte con evento
	- omicidio e lesioni colpose
	- incendio colposo (423-bis), disastro colposo (449), evento pericolo (450), epidemia o avvelenamento (452), disastro ambientale (452-bis), diffusione di malattia di piante o animali (500 cp)
	- agevolazione colposa di altrui distruzione o dispersione di beni sottoposti a sequestro dal custode (335, 388bis cp): l'altrui reato costituisce l'evento
	- agevolazione colposa della distruzione o sabotaggio di opere militari (254) agevolazione colposa di fatti inerenti a sicurezza o spionaggio (259), di violazione del segreto d0ufficio (326), di violazione di sigilli (350), dell'altrui evasione (387 cp) e della mancata osservanza di misure di sicurezza dententive (391 cp).
	- inadempimento dei contratti di forniture in tempo di guerra e di pubbliche forniture (251 e 355 cp): ormai la giurisprudenza civile ritiene pacificamente l'inadempimento un evento, da cui presume il nesso di causalità materiale
	- rivelazione colposa di segreti (261 e 262 cp): è punito l'effetto della rivelazione, l'evento della violazione e diffusione del segreto e non solo la condotta rivelatrice
	- omessa collocazione di apparecchi di sicurezza contro disastri (451 cp): l'evento sarebbe rinvenibile nella carenza protratta di strumenti di sicurezza
3. A conferma di ciò l'art. 113 cp (cooperazione colposa): fa riferimento al caso in cui ==l'evento è cagionato dalla cooperazione di più persone==
4. La causalità della colpa richiede la necessaria derivazione causale dell'evento dalla violazione cautelare. Essa è rinvenibile nell'art. 43 cp (l'evento si è verificato a causa di violazione di regole cautelari generiche o specifiche)
5. Affinità dei reati colposi coi reati omissivi impropri (40 cpv): non impedire l'evento pur avendo lo'obbligo giuridico di tenere una condotta volta ad evitarle è assimilabile alla responsabilità per omesso comportamento diligente prudente o perito che abbia così cagionato l'evento di reato
	- per entrambi c'è una componente normativa della responsabilità, consistente nell'obbligo di comportamento violato
	- Analogia rilevata anche dalle SU Franzese: spesso dall'esame della giurisprudenza di settore emerge che quelle che sono qualificate in termini di causalità omissiva, sono in realtà condotte commissive colpose connotate da gravi errori di diagnosi e terapia o condotte eterogenee ed interagenti (in parte commissive e in parte omissive)

###  Agente modello: le caratteristiche soggettive vanno valorizzate?
- Il caso dell'agente concreto inferiore va distinto se è socialmente tipico o del tutto personale
	- se socialmente tipico, appartenendo a un gruppo sociale di soggetti che hanno una particolare competenza, è evidente che è un diverso agente modello - tarato verso il basso. Es. del medico specializzando
	- diverso è l'agente inferiore personale, che quindi agisce in campi in cui non dovrebbe agire - non ha rilevanza per escludere la colpa, anzi in alcuni casi aggravandola (studente privo di qualifiche)
- Agente superiore
	- tipico: rilevante per innalzare lo standard comportamentale richiesto
	- sul piano personale


### Causalità della colpa
Rilevanza della colpa sul piano oggettivo, oltre che soggettivo, requisito che si affianca alla causalità materiale (riconducibilità dell'evento alla condotta del reo)
43 cp richiede che l'evento si sia verificato "a causa di" negligenza, imprudenza o imperizia o "per" violazione di regole specifiche
- Es. Tizio, percorrendo le strade cittadine a velocità superiore a quella legale, investe un pedone cagionandogli lesioni gravi
	- causalità materiale: lesioni cagionate sono derivate causalmente dall'investimento
	- causalità giuridica: il rispetto della norma cautelare sarebbe valso ad evitare l'evento cagionato
Si ritiene che anche la causalità della colpa debba essere accertata con il rigore professato dalle SU Franzese: attraverso il criterio di probabilità logica e superando ogni ragionevole dubbio.

### Elemento soggettivo della colpa
- Non volontarietà o non intenzionalità della causazione dell'evento (che la distingue dal dolo)
- La mancanza di intenzionalità non deve tuttavia caratterizzare la condotta che viola la regola cautelare. Solo con riferimento alle conseguenze della condotta opera il requisito dell'assenza di volontà
	- tant'è vero che è prevista la colpa con previsione, in cui è possibile ritenere che il reo abbia consapevolmente e intenzionalmente violato la regola cautelare, sebbene non abbia inteso cagionare l'evento 
	- con riferimento a responsabilità amministrativa degli enti, è possibile ravvisare il presupposto dell'interesse dell'ente in relazione al reato colposo commesso dai propri organi apicali o dipendenti con riferimento alla violazione cautelare e non all'evento che ne è derivato
- Dottrina evidenzia che la sola assenza di volontà non è sufficiente a caratterizzare sul piano soggettivo la colpa, in quanto elemento negativo. Nozione integrata di colpa, affianca alla non intenzionalità della causazione dell'evento la ==rimproverabilità del reo== per aver violato la regola cautelare cui era tenuto in forza del principio di solidarietà (2 Cost.)
	- rimprovero più intenso in caso di violazione intenzionale della regola cautelare, specie se con previsione dell'evento cagionato
	- 133 cp consente di graduare il rimprovero

### [[Colpa generica e specifica]]
