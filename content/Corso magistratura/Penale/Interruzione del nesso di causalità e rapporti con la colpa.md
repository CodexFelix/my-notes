---
Fonti
artt. 40, 41 cp
---

Art. 41 cp è una norma ritenuta oggi ispirata a una visione condizionalistica: va letta insieme all'art. 40 (che stabilisce la necessità del nesso causale), come norma che fornisce i criteri per accertarlo.

Problematico è sempre stato il c. 2, con riferimento all'espressione equivoca "cause da sole sufficienti a determinare l'evento".
Il capoverso fa riferimento alla presenza contemporanea e interazione tra fattori causali, di cui uno è  tale da escludere il rapporto di causalità "che avrebbe potuto essere ma non è stato" (Padovani). Si rompe la catena della causa (chain of causation).

La dottrina e la giurisprudenza hanno coniato i "correttivi" alla teoria condizionalistica (causalità umana, adeguata, imputazione obiettiva) - e la teoria delle "serie causali autonome".

Negli utlimi anni la giurisprudenza ha individuato il "fattore eccentrico" (e non eccezionale/imprevedibile come nella causalità umana) come elemento tale da escludere il nesso causale ex 41 c. 2. 

### Interruzione causale da anormalità (eccezionalità) del fattore causale
Critiche:
1. Il requisito di normalità (sulla base di elaborazioni scientifiche che consentono di individuare una regolarità causale nella successione di eventi), che vuole sostanzialmente coincidere con il fattore dominabile dall'uomo, non consente di tenere conto delle maggiori conoscenze che potrebbe avere l'agente concreto; ove ne tenesse conto, rischio di contaminazione tra elemento oggettivo e colpevolezza.
2. Non vi sarebbe ragione di circoscrivere alle sole cause sopravvenute l'interruzione del nesso di causalità e non ricomprendervi quelle, preesistenti o concomitanti, che pure siano eccezionali e rarissime e, come tali, sfuggano al controllo dell'agente.

Correttivo a questa ultima critica operato mediante applicazione del 45 cp (caso fortuito):
- regola che esclude elemento soggettivo (colpevolezza)?
	- limite negativo della colpa, l'imprevedibilità non consente di individuare la regola cautelare (Sez. IV 15175/2018, SU 12093/1980)
	- circostanza anormale che non consente l'osservanza della regola cautelare violata nel caso concreto (misura soggettiva della colpa) (dottrina tra cui Padovani, Marinucci)
	- la norma fissa una scusante (dottrina minoritaria)
- regola che opera sul piano oggettivo
	- fattore di esclusione del nesso di causalità tra condotta ed evento. Come tale completerebbe il disposto dell'art. 41, assegnando rilevanza a fattori eccezionali preesistenti o concomitanti alla condotta. interpretazione criticata perché abrogans dell'art. 41 cp, che sarebbe sovrastato dal più ampio 45
	- 45 cp esclude tipicità di un fatto che è tipico solo in apparenza
	- il caso fortuito rende la condotta dell'agente incosciente e involontaria (ex 42 cp)

### Tesi del fattore eccentrico
- Coniata originariamente con rif. alla sicurezza sui luoghi di lavoro; é abnorme la condotta del lavoratore che si colloca al di fuori dell "area di rischio", cioé alla lavorazione in corso e mansioni assegnate.
- Orientamento evidenziato anche dalle SU Thyssenkrupp, per cui il comportamento del lavoratore per escludere il nesso di causalità deve essere non imprevedibile, ma deve attivare un rischio eccentrico
- IV Sez. Cass. con riferimento alla condotta medica: è fattore eccentrico la condotta che innesca un rischio nuovo, incommensurabile e letale rispetto al rischio originario (Cass. IV 33329/2015 e IV 15493/2016)

Critiche:
- Come per la teoria dell'imputazione obiettiva dell'evento, il rioschio eccentrico determina una sovrapposizione della "causalità della colpa" con la "causalità della condotta", spostando il giudizio sulla concretizzazione del rischio dall'art. 43 al. 3 all'art. 41 c. 2 cp.
- La causalità della colpa si differenzia da quella naturalistica: la prima opera con un giudizio ipotetico fondato su una prognosi postuma (collocandosi mentalmente ex ante, prima della verificazione dell'evento), la causalità naturalistica richiede la verifica secondo lo schema SU Franzese  che comporta individuazione di una legge scientifica di copertura (causalità generale) e successiva verifica di causalità individuale, possibilità di escludere decorsi alternativi.