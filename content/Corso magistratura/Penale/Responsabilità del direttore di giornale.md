### C. cost. 3/1956: 
L'art. 57 cp nella sua originaria formulazione prevedeva una forma di ==responsabilità oggettiva pura==, da posizione, del direttore responsabile ("per ciò solo", l'inciso fu ritenuto decisivo per sollevare questione di costituzionalità) di un giornale periodico per i reati commessi dagli autori delle pubblicazioni sul medesimo giornale

- La Corte costituzionale ha ritenuto tuttavia infondata la questione di legittimità costituzionale, osservando che il direttore risponde per fatto proprio, perché tra la sua omissione e l'evento c'è n nesso di causalità materiale, cui si accompagna un certo ==nesso psichico== sufficiente, come è opinione non contrastata, a conferire alla responsabilità il criterio della personalità
- La responsabilità del direttore si fonda, secondo la sentenza, nell'inosservanza degli obblighi di vigilanza e di controllo cui è tenuto, obblighi che pur non espressi in un precetto legislativo, possono ben desumersi dal sistema, come in questo caso del direttore di giornale: figura del quale sono certi i lineamenti e quindi i diritti e doveri

### Riforma L. 127/1958 recepisce le critiche (attuale art. 57)
- Aggiunge l'inciso "il direttore risponde ==a titolo di colpa=="
- Aggiunge che il direttore risponde se "omette di esercitare il controllo sul contenuto del periodico da lui diretto"

Sono comunque sorti dubbi in merito all'interpretazione della norma, essendosi sostenuto che anche la nuova disciplina prevedesse una forma di responsabilità oggettiva, da posizione, punita solo "a titolo" di colpa ma priva di un effettivo elemento soggettivo.
L'orientamento prevalente ha escluso che la nuova formulazione della norma preveda una forma di colpa impropria (priva cioé dei requisiti oggettivi e soggettivi della colpa autentica, e frutto di una mera estensione ad un reato doloso, preterintenzionale o, come nel caso di specie, punito a titolo di responsabilità oggettiva, del trattamento sanzionatorio e normativo della colpa)
Si è sostenuto infatti che la riforma ha recepito le indicazioni della Consulta, esplicitando nel nuovo testo il contenuto dell'obbligo gravante sul direttore di giornale e la natura colposa della responsabilità per non aver impedito il fatto altrui, secondo gli schemi della ==culpa in vigilando== (colpa in cui incorre il titolare di una posizione di controllo che ometta di esercitarlo o lo eserciti male, non impedendo il verificarsi del rischio, come nel caso di delega di funzioni).



