L'antigiuridicità rappresenta l'elemento normativo del reato, che si affianca a quello oggettivo (tipicità) e a quello soggettivo (colpevolezza). Attiene al suo carattere illecito, cioé contrario all'ordinamento e non autorizzato/giustificato.

#### Onus probandi e problematiche connesse
La sussistenza di una causa di giustificazione pone problemi di onere probatorio per:
- la natura negativa del requisito dell'antigiuridicità (assenza di cause di giustificazione)
- la vigenza nel nostro ordinamento della presunzione di innocenza sino a condanna passata in giudicato (art. 27 c. 2 Cost.)

La presunzione di innocenza pone al PM l'onere di dimostrare in giudizio ogni elemento costitutivo del reato; però la natura negativa dell'accertamento dell'antigiuridicità porrebbe in capo a questi una ==probatio diabolica==.

La giurisprudenza ha risolto ==ponendo in capo all'imputato l'onere di mera allegazione== della sussistenza di una causa di giustificazione: la difesa non è tenuta a dimostrare l'esistenza di una causa di giustificazione, ma a indicare quale causa di giustificazione si assuma operante nel caso concreto, senza doverne dimostrare l'effettiva sussistenza.
==A seguito dell'allegazione di una causa di giustificazione, spetterà all'accusa provare in giudizio la sua inesistenza== e, di conseguenza, l'antigiuridicità del fatto.
Ai sensi dell'art. 530 c.p.p., qualora il PM non riesca a dimostrare l'assenza di una causa di giustificazione (e quindi l'antigiuridicità) l'imputato andrà assolto. Ciò anche per il mero dubbio sulla presenza di una causa di giustificazione.

#### Fondamento delle cause di giustificazione
Le cause previste dal legislatore agli artt. 50 ss. cp. sono ipotesi tipiche, nonostante i tentativi di estenderne la portata attraverso l'analogia, cfr. [[Analogia in bonam e malam partem]]
L'eterogeneità delle scriminanti previste dal c.p. ha posto problemi di individuazione della *ratio*:
- Tesi monista, tutte le scriminanti rispondono al principio di non contraddizione dell'ordinamento; si è tuttavia rilevato che questo fondamento mal si concilia con altre scriminanti (consenso dell'avente diritto, legittima difesa, stato di necessità, che non prevengono un contrasto tra norme giuridiche)
- Sempre monista, tutte le cause di giustificazione rispondono a esigenza di bilanciamento di interessi. Tuttavia, anche questa tesi non si adatta a tutte le scriminanti (es. consenso del'avente diritto, in cui non c'è un bilanciamento d'interessi)
- Il carattere parziale e non esaustivo delle tesi moniste, ha indotto parte della dottrina a ricercare in maniera puntuale il fondamento delle scriminanti:
	- prevenire contraddizioni per 51 e 53 c.p.
	- bilanciamento interessi per legittima difesa e stato di necessità e, per alcuni, consenso dell'avente diritto
	- per altri, carenza di interesse e quindi assenza di bilanciamento, per consenso dell'avente diritto (50 c.p.)

#### Effetti delle cause di giustificazione
Effetto principale è il venire meno dell'antigiuridicità della condotta del soggetto agente, ossia del suo carattere illecito. Problemi del rapporto con le norme sulla responsabilità civile:
- Nel nostro ordinamento manca una norma di raccordo tra disciplina penale delle scriminanti e quella civilistica: 
- il legislatore si limita a disciplinare gli effetti del giudicato di assoluzione (art. 652 c.p.p.) "La sentenza penale di assoluzione ha efficacia di giudicato quanto all'accertamento che il fatto è stato compiuto nell'adempimento di un dovere o esercizio di una facoltà legittima" nel giudizio civile o amministrativo per restituzioni o risarcimento del danno. Il riferimento è al solo art. 50 c.p. e sempre che il danneggiato si sia costituito o sia stato posto in condizione di costituirsi parte civile e che non abbia esercitato azione in sede civile ai sensi dell'art. 75 c. 2 c.p.p.
- Manca ogni riferimento alle restanti cause di giustificazione (50, 52 e 54 c.p.), come pure all'assenza di una sentenza penale definitiva di assoluzione
- Occorre quindi fare riferimento alle norme del Codice civile:
	- 2044 e 2045 c.c. si riferiscono alla legittima difesa e stato di necessità, estendendo l'effetto scriminante alla responsabilità civile per fatto illecito.
	- Il mancato riferimento all'esercizio del diritto/adempimento di dovere non deve condurre a ritenere la responsabilità civilistica per tali casi: la clausola di "ingiustizia del danno" ex 2043 c.c. presuppone che sia leso un bene giuridico meritevole di tutela. Qualora il danno sia cagionato nell'esercizio di un diritto che prevale o quantomeno equivale giuridicamente quello leso, non si ravvisa ingiustizia del danno; parimenti con l'adempimento di un dovere giuridico. A conferma, l'art. 652 c.p.p. prende espressamente in considerazione queste due cause di giustificazione.
	- Quanto al consenso dell'avente diritto, v'è incompatibilità tra il consenso e la struttura dell'illecito civile. La responsabilità extracontrattuale si configura infatti per l'estraneità tra danneggiante e danneggiato (assenza di rapporti giuridici precedenti, così le storiche SU 589/1999 in materia di contatto sociale qualificato) Il consenso presppone un rapporto tra danneggiante e danneggiato, che esclude la responsabilità da fatto illecito.
> Emerge quindi, in sostanza, che la presenza di una causa di giustificazione esclude il carattere illecito della condotta anche ai fini della responsabilità civile.
> Peraltro, il codice civile all'art. 2045 c.c. qualifica l'obbligo di pagamento di un'equa somma in caso di stato di necessità come ==indennità==, a conferma del carattere lecito della condotta.


#### [[Figure analoghe alle cause di giustificazione]]
#### [[Cause di giustificazione (o scriminanti)]]
