[[Delitto tentato]]
[[Struttura del tentativo]]
[[Desistenza volontaria e pentimento operoso]]
[[Tentativo circostanziato e tentativo di reato complesso]]
[[Reati plurisoggettivi]]
[[Concorso eventuale di persone nel reato]]
[[Concorso di persone - elementi costitutivi]]
[[Concorso doloso nel delitto colposo e viceversa]]
[[Concorso di persone e circostanze]]
[[Tentativo di delitto nel concorso di persone]]
[[Tentativo di reato di pericolo]]
[[Forme speciali di concorso di persone]]
[[Concorso in reato proprio e a soggettività ristretta]]
[[Concorso colposo nel reato doloso]]
[[Cooperazione colposa]]
[[Concorso esterno nel reato plurisoggettivo]]
[[Circostanze del reato]]

Reato complesso paritetico e non paritetico: il primo (ad es. la rapina) unifica reati che sono entrambi elementi costitutivi di quello complesso; il secondo ha invece un reato complesso base ed un altro reato che funge da circostanze aggravante (ciò ad es. SU hanno ritenuto essere l'omicidio aggravato dallo stalking, lo stalking perde la sua autonomia e funge da elemento accessorio dell'omicidio).

### Domande slides
###### 1. Reato circostanziato e reato autonomo: i sottili criteri distintivi
In linea teorica, **la distinzione tra _essentialia_ ed _accidentalia_ _delicti_** non è particolarmente problematica, poiché senza i primi il reato viene a mancare, mentre le circostanze, per loro natura accidentale, sono elementi che non incidono mai su l’_an_ della punibilità di un fatto e, pertanto, sono ininfluenti per l’esistenza di un reato
Nel silenzio di qualificazione legislativa, si è posto il dilemma di trovare un soddisfacente criterio per distinguere il reato circostanziato dal reato autonomo. 
- A tal proposito, le **==Sezioni Unite con la “sentenza Fedi==”** del 2002 sono intervenute sul contrasto giurisprudenziale in ordine alla ==natura di circostanza aggravante o di fattispecie autonoma del reato di truffa aggravata per il conseguimento di erogazioni pubbliche== ex art. 640 bis c.p superando l’indirizzo fino ad allora dominante, la “sentenza Fedi” ha fermamente preferito il criterio strutturale sottolineando che “_è la struttura della fattispecie penale di cui all’art. 640 bis, definita da un lato attraverso il richiamo degli elementi essenziali del delitto di truffa di cui all’art. 640 (artifici o raggiri, induzione in errore con conseguente disposizione patrimoniale, ingiusto profitto per l’agente o per altri, danno del soggetto passivo) e dall’altro con l’introduzione di un elemento specifico (erogazioni pubbliche) che è estraneo alla struttura essenziale della truffa, a denotare la inequivoca volontà legislativa di configurare una circostanza aggravante e non un diverso titolo di reato_”. Ne consegue che il legislatore, ==operando un rinvio _per relationem_ al fatto come altrove descritto, indicherebbe implicitamente la presenza di una fattispecie circostanziale nella stessa formulazione lessicale==.
- Tuttavia, l’approdo giurisprudenziale cui è pervenuta la ==**Cassazione a Sezioni Unite nel 2010==**, dirimendo il contrasto sull’ammissibilità della ==**corruzione in atti giudiziari susseguente**,== ha implicitamente contestato l’adeguatezza del criterio strutturale anzidetto, giacché il reato ai sensi dell’art. 319 ter c.p., nonostante il rapporto di specialità e il rinvio _per relationem_ agli artt. 318 e 319 c.p., è una figura autonoma di corruzione. A tal proposito, un passaggio della sentenza della Sezioni Unite “Mills” precisa che il metodo per la corretta interpretazione di una disposizione legislativa deve essere condotto mediante un’indagine che abbia ad oggetto, in via primaria, il significato lessicale della stessa, che, se chiaro ed univoco, non consente l’utilizzazione di altre vie di ricerca. Ne consegue che il criterio strutturale della descrizione del precetto penale dovrebbe avere, al pari degli altri criteri, un rilievo meramente indiziario.
- In tempi recenti, la sentenza delle Sezioni Unite “Fedi” è stata messa in dubbio anche dalla giurisprudenza sulla lieve entità in materia di stupefacenti: **la giurisprudenza di legittima, anche a Sezioni Unite==, ha riconosciuto la natura di reato autonomo della fattispecie di lieve entità ai sensi del tormentato art. 73, comma 5, D.P.R. n.309/1990**, utilizzando cumulativamente più criteri distintivi== e, pertanto, abbandonando il “criterio decisivo” preferito dalla “sentenza Fedi Segnatamente, il legislatore, nella descrizione della fattispecie _de qua,_ rinvia parzialmente ai fatti previsti dal primo comma dell’art. 73, o meglio, individua un soggetto attivo che commette mediante uno specifico schema – considerato di lieve entità- dei fatti altrove descritti Tale formulazione lessicale non consente, pertanto, al c.d. criterio strutturale della descrizione del precetto penale di risolvere la questione afferente la qualifica della fattispecie in esame.
- La natura della fattispecie di cui all’art. 12, comma 3 del d.lgs. n.286/98 (TU imm.) al vaglio delle Sezioni unite:
###### 2. I reati qualificati (aggravati) dall'evento sono circostanziati?
Pongono problemi specie con riferimento all'aggravante costituita dall'evento di morte. Sicuramente garantisce il rispetto del principio di colpevolezza, in quanto le aggravanti devono necessariamente essere imputate a titolo di colpa (a differenza della ricostruzione come delitto preterintenzionale). Pongono problemi in quanto bilanciabili con le altre circostanze.
###### 3. L'omicidio aggravato dallo stalking concorre con il reato di stalking?
No per la sentenza a SU 38402/2021 che inquadrano la problematica partendo dal presupposto che il concorso apparente di norme non è da valorizzare perché siamo dinanzi a fattispecie incriminatrici completamente diverse. ==Risolve il tema alla luce della norma del reato complesso (art. 84)==
Il reato di omicidio è aggravato non per caratteristiche soggettive del soggetto agente, ma per il fatto commesso. Unità cronologico-spaziale e identità teleologica (per poter ritenere sussistente l'aggravante).
Critica empirica: tuttavia, anche il reato di lesioni aggravate dallo stalking (il 585 rinvia anche al 576 n. 5), anch'esse reato complesso, assorbirebbero un reato più grave come lo stalking.

###### 4. Le circostanze aggravanti privilegiate: una figura misteriosa
Circostanze blindate o privilegiate, impediscono la concretizzazione della pena - in violazione dei principi di rieducazione (27 c. 3), eguaglianza (3) e legalità (25 c. 2). La blindatura può essere o totale, che esclude la possibilità di comparare una circostanza ritenuta dalla legge particolarmente importante con altre circostanze o parziale, che limita la comparazione solo con alcune circostanze di segno opposto oppure si consente solo l'equivalenza ma non la prevalenza.
- 280, 280-bis, 624-bis, 590-quater - 69 c. 4 
###### 5. E' possibile il tentativo di rapina impropria?
SU 2012 pervengono ad un esito positivo per i seguenti argomenti: 
1) letterale (628 c. 2 fissa un nesso esclusivamente cronologico, senza specificare le caratteristiche della condotta) - non convince il riferimento al presupposto di fatto quanto al furto: sono presupposti elementi fattuali come status, condizioni personali e non certamente un fatto di reato, che se è elemento costitutivo fattuale può perfezionarsi anche nella forma tentata;  
2) sistematico: il disvalore tra la rapina propria e quella impropria è identico e il dolo sopravvenuto può sussistere anche con riferimento al reato di rapina propria (si pensi al caso di violenza perpetrata per altri scopi, es. violenza sessuale, che poi muti in rapina per l'opportunità non rappresentata originariamente di sottrarre oggetti di valore); 
3) teleologico: il trattamento più grave previsto dalla rapina rispetto ai reati che la compongono è giustificato dal fatto che la connessione tra reati è un moltiplicatore del disvalore, ed è illogico ritenere che il soggetto debba rispondere di tentativo di furto + percosse. La tesi della dottrina di cui sopra viola il principio di uguaglianza e ragionevolezza col tentativo di rapina propria, in cui pure il possesso è acquisito in maniera precaria; 
4) strutturale: siccome la rapina impropria è connotata anche dal solo fine di impunità, che può porsi anche per il tentativo, ciò convalida la tesi del tentativo di rapina impropria

###### 6. E il tentativo del reato di arruolamento (270quater)?
[[Tentativo di reato di pericolo]]

###### 7. E il tentativo di omissione di soccorso e di omissione di atti d'ufficio?
[[Tentativo circostanziato e tentativo di reato complesso#^cb30fc]]

###### 8. Il dolo eventuale conquista il tentativo?
[[Struttura del tentativo#^a84afc]]

###### 9. Desistenza eventuale e concorso di persone: gli angusti margini
[[Desistenza volontaria e pentimento operoso#^f62132]]

###### 10. L'art. 113 cp è norma incriminatrice o di disciplina?
[[Cooperazione colposa]]

###### 11. E' ammissibile il concorso colposo nel reato doloso altrui?

### Pillole su concorso di persone
In materia di concorso di persone, il codice penale segue un ==modello unitario== indifferenziato che rimette alla causalità concreta, e non allo stereotipo astratto, la selezione dei contributi rilevanti. Il fondamento dell'incriminazione non risiede allora nell'accessorietà dell'apporto periferico rispetto al fatto autoriale completo di base, ma nell'integrazione di una condotta che alimenti, in termini causali e soggettivi, l’autonoma “fattispecie plurisoggettiva eventuale" partorita dall'amplesso tra l'articolo 110 cp e le singole norme di parte speciale. Come necessario in un sistema imperniato sulla legalità formale e sul "tipo restrittivo d'autore", le norme sul concorso di persone assolvono così alla formidabile funzione “estensiva” di incriminare contributi che sarebbero atipici in base alle singole disposizioni sui reati monosoggettivi o necessariamente plurisoggettivi.

I tifosi della "portata penalizzante massima" dell'articolo 110 valorizzano l’esigenza politica di colpire più severamente la rincarata pericolosità insita nella fusione, con effetti moltiplicatori, delle potenzialità criminose dei singoli.

La lettura più forte della portata della "nuova tipicità " concorsuale reputa allora che la "legge concorsuale" incrimini:
1) gli apporti atomisticamente atipici a reati a esecuzione frazionata (o congiunta);
2) i contributi di compartecipazione atipici, anche solo agevolativi, sul versante materiale o morale (per gli apporti ideologici si parla di "atipicità estrema");
3) le condotte atipiche integranti un tentativo di reato (l'articolo 110 è una forma generale di manifestazione del reato che può ibridarsi con l'altra figura universale di cui all'articolo 56);
4) le condotte atipiche relative a delitti colposi, con particolare riguardo all'agevolazione morale o materiale della fattispecie colposa tipica: l'articolo 113 è, infatti, norma non solo di disciplina ma anche incriminatrice, capace di partorire obblighi cautelari secondari e di estendere le condotte integranti reati colposi causalmente orientati (incriminando apporti agevolativi non strettamente necessari), di mera condotta (artt. 438-452), a condotta vincolata (artt. 442-452, comma 2), propri e omissivi (colpendo, in quest'ultima ipotesi, comportamenti posti in essere da soggetti che non siano titolari di posizioni di garanzia);
5) apporti con dolo generico a reato permeato dall'altrui dolo specifico;
6) condotte atipiche di partecipazione colposa a reato doloso e viceversa (in base a una lettura elastica secondo cui la "medesimezza" del reato, ex art. 110, si riferisce al piano oggettivo dell'unicità dell'evento non a quello soggettivo del coefficiente psicologico; vedi, peraltro, sul concorso colposo nel reato doloso Cass. IV, 7032/2018);
7) i "concorsi unilaterali", caratterizzati dalla presenza del "dolo concorsuale" o della "colpa di concorso" in capo a un solo concorrente (la suddetta essenza oggettiva dell'unità concorsuale fa sì che la "volontà o consapevolezza di concorrere" non deve animare tutti i concorrenti, essendo sufficiente, oltre che necessaria, la sussistenza del collante psicologico in capo anche a uno solo dei protagonisti);
8) le condotte atipiche di un soggetto che cooperi con altro non colpevole, non imputabile o non punibile (sono, infatti, da computare come concorrenti, anche se non sono sanzionabili come tali, tutti coloro che assumono la paternità in senso oggettivo del fatto plurisoggettivo tipico);
9) le condotte, anche atipiche, di strumentalizzazione dell'azione altrui incolpevole, anche oltre le figure di "autore mediato " tipizzate dalla legge (si pensi ad “autorie mediate" eccentriche rispetto all'articolo 48 cp, in quanto, ad esempio, non caratterizzate dalla produzione di un inganno ma dallo sfruttamento di un errore preesistente in cui, anche nei reati propri, versa l'autore immediato);
10) le condotte atipiche di supporto al reato omissivo altrui (proprio o improprio, in questo secondo caso anche in assenza di una posizione di garanzia ex articolo 40, capoverso);
11) le condotte di concorso omissivo nel reato attivo altrui, in presenza di un obbligo di prevenzione o impedimento;
12) le condotte atipiche poste in essere dell'extraneus che funga da autore o coautore nei reati propri non esclusivi a fronte di un intraneus compartecipe o istigatore;
13) le condotte dell'extraneus-autore mediato che sfrutti l'apporto materiale dell'intraneus inconsapevole, non imputabile o, comunque, non punibile;
14) le condotte atipiche (per assenza di elemento soggettivo) che integrano reati, naturalisticamente o giuridicamente, diversi da quelli voluti, rispettivamente nei casi di cui agli articoli 116 e 117 del codice penale; sul concorso dell’ extraneus nel reato di esercizio arbitrario delle proprie ragioni con violeza alle persone, vedi Cass., sez. unite 29541/2020;
15) le condotte atipiche (o tipiche, ma non punite, nel controverso caso di concorrente necessario non sottoposto a pena nei reati plurisoggettivi impropri) di concorso ai reati necessariamente plurisoggettivi (vedi la violenza sessuale di gruppo), con precipuo riguardo al concorso esterno nel reato di associazione di stampo mafioso, ove la condotta non integri la partecipazione piena ma non si limiti neanche al patto di scambio ex art. 416 ter o alle speciali forme di assistenza-agevolazione previste da norme specifiche incriminatrici o aggravanti (artt. 418, 378, comma 2, e art. 7 d. l. 152/1991). Sulla partecipazione ai reati associativi vedi Cass., sez unite, 36958/2021

Si aggiunga che:

1) la tesi della natura disciplinare dell’ articolo 113 si basa sull’eccezionalità dell’incriminazione colposa, sulla peculiarità frammentaria dei reati colposi di parte speciale a condotta vincolata e a soggettività ristretta, e sul principio di colpevolezza che impedisce di addebitare all’agente le conseguenze dell’altrui violazione cautelare; la tesi opposta reputa, invece, incriminatrice anche in campo colposo la norma di cui all’articolo 113, che trasforma in reati causalmente orientati e soggettivamente aperti i reati colposi di mera condotta, a condotta vincolata, omissivi e a soggettività ristretta; una parte della dottrina attribuisce, poi, portata incriminatrice (almeno indiretta) all’articolo 113 anche per i reati a forma libera, nella parte in cui tale disposizione fissa regole cautelari di secondo grado nei contesti di cooperazione (cd. “colpa di collaborazione”), così imponendo comportamenti volti a evitare l’evento frutto dell’altrui condotta colposa negli intrecci cooperativi ed estendendo l’incriminazione a condotte non violative di regole cautelari relative al singolo agente isolato dal contesto di cooperazione; secondo altra tesi, invece, l’articolo 113 non incrimina condotte atipiche, ma subisce la dilatazione delle regole cautelari che affiorano in contesti di azioni collettive, strutturate e organizzate, producendo una colpa peculiare quando la condotta del singolo sia legata alla condotta altrui e parametrando la tipicità alle dilatate regole cautelari di matrice collaborativa;

2) in senso contrario al ==concorso colposo nel reato doloso== si pongono l’eccezionalità della colpa (articolo 42, comma 3), la lettera dell’articolo 113 (riferita al concorso nel delitto colposo, non al concorso colposo nel delitto), la tutela frammentaria dei beni giuridici nelle fattispecie colpose, la previsione di specifici reati di agevolazione colposa, l’impossibilità di accedere alla tesi dell’inclusione della colpa nel dolo (vista l’eterogeneità dei due coefficienti soggettivi), l’argomento logico (come si può costruire la violazione di una regola cautelare avente per oggetto il reato doloso altrui se non c’è consapevolezza di questo dolo?), l’interruzione del nesso causale prodotta dal dolo altrui, la nozione di colpa (che implica auto-responsabilità per la condotta propria, non per quelle altrui), il principio di affidamento e la nozione collaborativa e sinergica della nuova cooperazione colposa dopo le sezioni unite del 2014 (cooperazione colposa intesa come intreccio cooperativo che, nei contesti di divisione di compiti, impone la “pretesa di interazione prudente”);

3) il concorso anomalo ex art.116, armonizzabile con l’articolo 82, non e’ compatibile con gli articoli 83 e 584 in quanto, diversamente da queste ultime disposizioni, implica la volizione dell’evento più grave da parte di uno dei concorrenti.

Con la sentenza n. 55 del 31 marzo 2021, con cui la Consulta ha dichiarato l’illegittimità costituzionale dell’art. 69, quarto comma, del Codice penale, come sostituito dall’art. 3 della legge 5 dicembre 2005, n. 251, nella parte in cui sancisce il ==divieto di prevalenza della circostanza attenuante di cui all’art. 116, secondo comma, cod. pen.,== sulla recidiva di cui all’art. 99, quarto comma, cod. pen. La Corte delle Leggi ha affermato che il «disvalore soggettivo dipende in maniera determinante non solo dal contenuto della volontà criminosa (dolosa o colposa) e dal grado del dolo o della colpa, ma anche dall’ eventuale presenza di fattori che hanno influito sul processo motivazionale dell’autore, rendendolo più o meno rimproverabile». La circostanza attenuante prevista dal secondo comma della disposizione codicistica per l’ipotesi in cui il reato diverso da quello voluto sia più grave risponde a una «finalità di necessario riequilibrio del trattamento sanzionatorio nella fattispecie del concorso anomalo di cui all’art. 116 cod. pen.». Riequilibrio imprescindibile a fronte della scelta del legislatore di applicare la pena prevista per un delitto doloso ad un soggetto al quale viene mosso un rimprovero di colpa.

### Pillole su tentativo
1) Nel sistema inglese il tentativo è disciplinato legislativamente dal Criminal Attempts Act del 1981: la soglia della rilevanza penale viene individuata nel compimento di un "atto che sia più che meramente preparatorio rispetto alla commissione del reato"; all'interno di tale definizione va sottolineato il termine "meramente", che finisce per restringere la non punibilità a un sottoinsieme qualificato di atti preparatori; interessante anche la soluzione del “Model penal code” statunitense, che, dopo aver definito il tentativo con il riferimento a un’azione o omissione costituente, secondo le convinzioni dell'agente, un "passo sostanziale verso la commissione del reato", enumera una serie di ipotesi tradizionali di atti preparatori (l'attesa della vittima, la sollecitazione della stessa a recarsi sul luogo del reato), escludendo che le stesse possano essere considerate penalmente irrilevanti; ==nella maggior parte dei sistemi penali di civil law, invece, la condotta tipica del tentativo continua a essere individuata attraverso il concetto dell'inizio d'esecuzione del reato==: a) il nuovo codice francese del 1994 perpetua la tradizione dicendo che "La tentative est constitueé dès lors que, manifestée par un commencement d'exécution, elle n'a été suspendue ou n'a manqué son effet qu'en raison de circostances indépendantes de la volonté de son auteur" (art. 121-5): la giurisprudenza francese estende però la punibilità anche ad atti non necessariamente rientranti nella fattispecie tipica, o anche antecedenti alla fase esecutiva; b) nello stesso senso vanno il codice svizzero (art. 21), l'avamprogetto di riforma dello stesso (art. 17), e pure il codice argentino (art. 42); b) anche nei codici belga (“Il y a tentative punissable lorsque la résolution de commettre un crime ou un délit a été manifesteé par des actes extèrieurs qui forment un commencement d'exécution de ce crime ou de ce délit”) e spagnolo (“Hay tentativa cuando el sujeto da principio a la ejecucòn del delito directamente por hechos exteriores, practicando todos o parte de los actos que objetivamente deberìan producir el resultado”), il nucleo centrale della definizione del tentativo è dato dalla nozione di "cominciamento dell'esecuzione", sebbene la fattispecie sia arricchita dall'ulteriore riferimento ai "fatti esteriori" in cui si deve manifestare l'inizio d'esecuzione;
2) nel nostro sistema, nel silenzio della legge, la lettura oggettiva dell’==univocità== nel tentativo implica la riduzione del perimetro degli atti materiali rilevanti;
3) si pone allora il problema della necessità di atti esecutivi tipici ai fini dell’univocita’ intrinseca: in senso favorevole, si ritiene che l’univocita’ coincida con l’inizio degli atti in senso stretto esecutivi da parte di coloro che valorizzano l’argomento sistematico basato sul principio “cogitationis penam nemo patitur” ex art. 115 cp, l’argomento storico imperniato sulla sostanziale permanenza della dicotomia “atti preparatori-atti esecutivi” (relazione ministeriale di accompagnamento al codice e verbale della commissione ministeriale) e sull’argomento conforme che considera compatibile con i principi di legalità, materialità e offensività solo l’incriminazione di atti corrispondenti, pur se in misura minima, alla fattispecie legale a forma vincolata o libera; in senso contrario (Cass., VI, 20712/2020), si pone la tesi che valorizza la maturità espressa anche da atti pretipici (oltre la “soglia di non ritorno”) e il rilievo che il criterio della tipicità non assume autentica capacita’ selettiva nei reati causalmente orientati (per i quali, peraltro, la tesi della necessità di atti esecutivi, ossia tali da aver innescato il processo casuale, si dovrebbe escludere sempre il tentativo incompiuto; l’importanza della disputa viene ridotta, per le fattispecie libere, da Francesco Carrara secondo cui il criterio distintivo tra atti preparatori ed esecutivi va preso “==nel senso di un calcolo di maggiore probabilità desunta dalle circostanze materiali del’atto di cui si disputa==”, e da Giuliano Vassalli, che richiama le nozioni comuni ispirate alla ragionevolezza e al buon senso applicativo desumibile dal significato “comune” di atto esecutivo o preparatorio”; 
4) si pone anche la questione dell’utilizzo del punto di vista dell’agente neutrale/imparziale (che non conosce “aliunde” il proposito criminoso dei rapinatori che sostano in macchina davanti alla banca con armi e passamontagna nel portabagagli) o esperto/qualificato/onnisciente (l’agente di polizia che conosce a monte le intenzioni criminose); la seconda tesi offre un campo cognitivo più ampio arretrando la soglia del tentativo punibile, mentre la prima scongiura in chiave garantista il rischio di contaminazione del profilo oggettivo con quello soggettivo e sposta in avanti la soglia della punibilità;
5) secondo una teoria oggettiva temperata, è necessario ==utilizzare contemporaneamente il criterio oggettivo e quello soggettivo in materia di univocità==: l’esigenza di configurare l'univocità come caratteristica dell'azione non esclude, allora, che la prova della finalizzazione all’evento criminoso, possa essere desunta in qualsiasi modo, facendo applicazione dei consueti canoni probatori (anche in tema di elemento soggettivo del reato); solo che, una volta conseguita anche “aliunde” la prova del fine verso cui tende l'agente, sarà necessaria una seconda verifica per valutare se gli atti, considerati nella loro oggettività, riflettano in maniera sufficientemente congrua la direzione verso il fine criminoso eventualmente già accertato per altra via";
6) per aversi tentativo occorre che gli atti siano anche e contemporaneamente ==idonei== (a base totale per chi valorizza l’offensività, a base parziale per chi si sofferma sulla colpevolezza); possono, infatti, ipotizzarsi: a)atti idonei ma non univoci (Tizio che si apposta con un’arma carica aspettando la vittima); b) oppure univoci ma non idonei (Tizio che spara alla vittima, ma con un’arma a salve);
7) non è più seriamente sostenibile la tesi dell’incompatibilità del tentativo con il ==dolo eventuale==, in quanto:
	a) il tentativo e’ una forma generale di manifestazione del delitto;
	b)il dolo e’ l’elemento soggettivo generale e naturale del delitto;
	c)la lettura oggettivistica del concetto di univocità (requisito degli atti e non della volontà) degli atti accentua la peculiarità eminentemente oggettiva del delitto tentato, che soggiace, sul piano soggettivo, ai principi generali;
	d)il tentativo si atteggia, in definitiva, a reato di pericolo con dolo di consumazione, da declinare in tutti i suoi atteggiamenti; il dolo di consumazione può atteggiarsi sia nella forma del dolo diretto che indiretto o eventuale
	e) dopo le sezioni unite del 2014, il dolo eventuale ha conosciuto l’accentuazione del suo sostrato schiettamente volitivo e, quindi, i suoi margini di compatibilità con la fattispecie tentata;
	f) la soluzione positiva evita un’indagine psichiatrica e filosofica sulla sottile linea di demarcazione tra il nuovo dolo eventuale forte e il vecchio dolo diretto, e toglie fiato a costruzioni barocche e battistiane (“io vorrei non vorrei...”) come il dolo alternativo e quello indeterminato.
8) i principi di legalità, di eguaglianza e di individualizzazione del trattamento sanzionatorio consigliano di ammettere, oltre al tentativo circostanziato di delitto, anche la figura del ==tentativo di delitto circostanziato==;
9) secondo le sezioni unite del 2012, il ==furto al supermercato== non si consuma con il semplice occultamento indosso alla persona della merce prelevata dagli scaffali (si verte ancora nell’ipotesi del tentativo fino a questo momento, essendo superato il concetto di spossessamento basato sulla mera "amotio" spaziale), in quanto, alla luce di un concetto funzionale e personale di spossessamento che valorizza il sintagma "impossessamento sottrattivo", solo con l’uscita dai locali e il superamento delle barriere fisiche e tecnologiche di sorveglianza (cd “antitaccheggio”), si passa dalla sottrazione all’impossessamento, con la rescissione della signoria della vittima sul bene e l’acquisizione di in potere autonomo sulla “res” da parte del “fur” (in definitiva, l’intervento difensivo “in continenti” impedisce la consumazione del furto che resta allo stato di tentativo);
10) gli argomenti letterale, teleologico e sistematico portano poi a ritenere che la violenza perpetrata per procurarsi l’impunita’ dal tentato furto integri ==tentata rapina impropria== (non mero concorso tra reato di tentato furto con quello a base violenta), visto che il capoverso dell’art. 628 cp richiede solo un nesso di contiguità cronologica tra impossessamento e violenza, senza nulla dire in merito alle caratteristiche (tentate o consumate) della condotta; sul piano assiologico, si valorizza così la potenziata offensività e il rincarato disvalore del cumulo delle condotte lesive di integrità fisica e patrimoniale e, sul versante sistematico, si adotta una soluzione omogenea per i due commi dell’art. 628, non essendoci ragioen per pensare che solo nel comma 2 l’impossessamento sia un presupposto della condotta (necessariamente anteriore nel quadro di una vincolata fattispecie di reato complesso a formazione progressiva) e non una condotta tipica, configurabile anche nella forma tentata sia in caso di violenza sottrattiva e che di violenza elusiva;
11) con la sentenza n. 28/2010 le Sezioni Unite., superando il contrasto interpretativo presente in giurisprudenza sulla configurabilità del ==tentativo di frode in commercio==, hanno affermato che “se il prodotto viene esposto sui banchi dell’esercizio o comunque offerto al pubblico, la condotta posta in essere dall’esercente l’attività commerciale è idonea ad integrare il tentativo perché dimostra l’intenzione di vendere proprio quel prodotto”;
12) quanto al delitto di ==riciclaggio== ex art. 648 bis c.p., la giurisprudenza non è giunta a una soluzione univoca circa la sua natura di reato a consumazione anticipata o meno: la prima teoria (Cassazione, sez. II, Sentenza n. 44853 del 5 novembre 2019) esclude la rilevanza dell’evento collegando la consumazione della fattispecie alla sola commissione di atti diretti a ostacolare l’identificazione a prescindere dall’insorgenza di un effettivo ostacolo all’identificazione della provenienza del bene: il tentativo non sarà quindi configurabile poiché la mera commissione di simili atti integrerà il reato nella forma consumata); la seconda teoria (Cass., V, 27964/2010) reputa che, dopo le riforme del 1990 e del 1993, il reato si consuma quando il bene viene effettivamente privato dei segni che lo contraddistinguono come di provenienza delittuosa: ne deriva la configurabilità del tentativo;
12.1) Sui rapporti tra ==tentativo e atti persecutori== vedi Cass. V, 1943/2021;
13) tra i ==reati a dolo specifico== bisogna operare una distinzione in due gruppi: reati a dolo specifico nei quali l’evento perseguito dall’agente non è dannoso né pericoloso (furto ex art. 624) e reati nei quali invece è un evento offensivo di beni giuridici protetti dall’ordinamento; con riferimento al secondo gruppo di reati a dolo specifico (sequestro di persona ex articolo 630), parte della dottrina esclude il tentativo perché esso non è configurabile in tutte le ipotesi in cui atti preparatori sono elevati a reati a se’ stanti;
14) tentativo ==non e’ per certo compatibile con le contravvenzioni== (per motivi testuali), con i ==reati colposi== (per motivi logici e strutturali) e con il reato ==preterintenzionale== (che richiede l’assenza di dolo per l’evento più grave; stesso discorso vale per la morte come conseguenza non voluta di altro reato ex art. 586); prevale la soluzione positiva per i reati abituali, permanenti, condizionati e complessi; e’ esclusa l’ammissibilità per i reati tributari ex art. 6 del d.lgs. n. 74/2000; le’ dubbia la compatibilità con i reati di pericolo e con i reati omissivi propri, anche se la giurisprudenza più severa abbraccia la soluzione favorevole per entrambe le figure rilevando, rispettivamente, che i reati di percolo concreto ammettono una graduazione dell’intensità del rischio e che nelle omissioni proprie può rilevare una condotta anteriore volta a produrre un’impossibilità anticipata di adempimento;
	1) quanto, in particolare, ai reati di pericolo, secondo Pagliaro, se il reato di pericolo preso in esame punisce una fattispecie in cui la soglia di punibilità è più elevata rispetto al tentativo, allora quest’ultimo sarà ammissibile; ad esempio l’articolo 432 punisce chiunque pone in pericolo la sicurezza dei trasporti; se qualcuno spinge verso una pubblica via un masso che solo sulla via sarebbe pericoloso, il pericolo da lui creato non è sufficiente ad integrare gli estremi del 432, ma il tentativo è logicamente ipotizzabile; un altro esempio è quello della lettera minatoria intercettata prima che arrivi a destinazione, idonea come fattispecie a integrare il tentativo di minaccia;
	2) Cassazione 40699/2015, in ordine alla configurabilità del delitto di cui all’art. 270 quater c.p. (arruolamento per scopi terroristici), partendo dal presupposto che la nozione di “arruolamento” (vedi anche Cass. 23168/2019) è equiparabile a quella di “ingaggio”- da intendersi come raggiungimento di un serio accordo tra soggetto che propone il compimento, in forma organizzata, di più atti di violenza ovvero di sabotaggio con finalità di terrorismo e soggetto che aderisce-, non esclude, in via teorica la realizzazione in forma tentata del delitto di arruolamento: deve infatti ammettersi, in via generale, la possibilità di realizzazione del tentativo in relazione ai reati di pericolo, individuando il discrimine per l’applicazione dell’art. 56 c.p. nella struttura della singola fattispecie e nella possibilità concreta di rintracciare nella condotta una «progressione dell’ esposizione a pericolo dei beni giuridiciprotetti»; nel caso dell’art. 270 quater c.p., in ragione del presunto alto grado di pericolosità del reato consumato, la progressione sarebbe individuabile nell’attività tesa alla promozione e realizzazione dell’accordo;
15) le fattispecie di ==desistenza volontaria e recesso attivo== sono state tradizionalmente collegate alle due forme in cui può atteggiarsi il tentativo ai sensi dell’art. 56 c.p., comma 1: la desistenza quando l’azione non si compie (tentativo incompiuto), il recesso se viceversa l’azione si compie ma non si verifica l’evento (tentativo compiuto); di qui la costante lezione ermeneutica del giudice di legittimità secondo cui: «in tema di reati di danno a forma libera – come l’omicidio – la desistenza volontaria, che presuppone un tentativo incompiuto, non è configurarle una volta che siano posti in essere gli atti da cui origina il meccanismo causale capace di produrre l’evento, rispetto ai quali può operare – se il soggetto agente tiene una condotta attiva che valga a scongiurare l’evento – la diminuente per il cosiddetto recesso attivo»;
	1) la distinzione (basata sul compimento dell’azione esecutiva tipica), che porta al corollario secondo cui nella desistenza da reati commissivi sarebbe sufficiente il “non agere”, è temperata dalla dottrina che, dando invece valore all’attivazione del processo causale, aderisce alla “tesi del dominio dell’azione”, per cui, qualora l’agente interrompa l’iter criminis nel momento in cui possieda ancora uno stato di signoria sull’azione, ci si trova nell’ambito della desistenza volontaria anche laddove sia necessaria all’uopo una condotta attiva (sbarazzarsi del tazza di latte avvelenata che di mattina si è posta sul comodino della vittima in vista della notte: è necessaria una condotta attiva, ma ancora non s’ è innescato il processo causale); nello stesso senso su evidenzia che nel recesso l'impedimento dell’evento può avvenire con un comportamento passivo se la sua verificazione esigeva un ulteriore comportamento attivo;
		1) applicando il principio della continuità temporale, si considera da taluni desistenza (ad esempio nel caso di mancata esplosione di un secondo colpo dopo il primo andato a vuoto) l'interruzione di atti che l'agente ancora controlla in una situazione di sostanziale continuità temporale; il recesso una condotta connotata da una rottura temporale rispetto all'azione prima intrapresa; così, la desistenza e' abbandono di un'azione in divenire che l'agente controlla in modo diretto e immediato; recesso un intervento postumo, in una fase in cui il dominio e' ormai cessato (Cass. 40673/2011);
	2) quanto alla desistenza del partecipe nel concorso di persone, secondo una prima e più risalente tesi (che aderisce alla lettura monistica o “monastica” o unitaria del concorso di persone), sarebbe necessario che il partecipe tenga una condotta che impedisca la consumazione del reato, paralizzando quindi l’attività di tutti i concorrenti; questa tesi è respinta da chi, aderendo alla lettura pluralistica dell’articolo 110 c.p., osserva che in tal modo, da un lato, si introducono elementi non richiesti dalla legge, e dall’altro, si confondono gli elementi della desistenza volontaria con quelli del recesso attivo; per la configurazione della desistenza sarà sufficiente, secondo questo preferibile approccio, che il partecipe neutralizzi gli effetti della sua azione; l’eventuale successiva condotta autonoma che porti l’autore a realizzare il reato sarà priva di ogni collegamento causale con la condotta del partecipe; una romantica, ma troppo garantistica tesi arriva a configurare la desistenza quante volte il soggetto svolga tutta l’attività per lui possibile per elidere il proprio contributo o impedire l’esito lesivo, a prescindere dall’esito effettivo dei propri sforzi: e’ soluzione coraggiosa in chiave vittimologica, ma priva di base positiva;
	3) nel caso di desistenza volontaria dell'autore, costui sarà naturalmente esente da responsabilità per il reato mancato, mentre gli altri risponderanno del tentativo non coronato da successo per ragioni a loro estranee (a meno che la desistenza impedititiva non sortisca effetti anche per i complici: Cass. 35778/2013);
16) argomenti positivi, strutturali e assiologici consentono di confutare le fantasiose tesi secondo cui la desistenza sarebbe elemento negativo della fattispecie tentata (che non si integrerebbe fino a quando l'agente ha il dominio dell'azione); causa di esclusione dell'antigiuridicità o della colpevolezza o della capacità a delinquere o dell' imputabilità; o, ancora, causa di estinzione del reato; o condizione risolutiva (nuovo fatto giuridico che fa venir meno ex post ed ex tunc l'illiceità penale); e' invece un "post factum" che, per mere ragioni opportunistiche, la legge configura come cause di esclusione sopravvenuta della sola punibilità.

