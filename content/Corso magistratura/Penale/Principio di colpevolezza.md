### Duplice accezione: elemento soggettivo del reato e responsabilità penale
Nella normativa europea, costituzionale, penale e processuale il principio di colpevolezza è inteso in due accezioni:
1. Elemento soggettivo nella struttura del reato nella tripartizione, in assenza del quale il fatto - pur tipico e antigiuridico - non è punibile "perché il fatto non costituisce reato"
	- art. 7 CEDU, nella versione originale in inglese "No one shall held guilty" è stata intesa dalla Corte EDU nel caso Sud Fondi c. Italia come sinonimo di "colpevole", richiedendo indefettibile l'accertamento dell'elemnto soggettivo per l'irrogazione di una pena
2. Responsabilità penale.
	- art. 27 c. 2 Cost. (l'imputato non è considerato colpevole fino a condanna definitiva)
	- art. 48 CDFUE: la colpevolezza deve essere legalmente provata
	- art. 49 CDFUE: persona colpevole in base ai principi generali
	- art. 6 c. 2 CEDU: Ogni persona è presunta innocente finché la sua colpevolezza non sia provata
	- art. 2 prot. agg. 7 CEDU: Diritto a doppio grado di giudizio
	- 133 cp: commisurazione pena
	- 185 cp conseguenze civili del reat
	- 273 cpp: misure cautelari richiedono gravi indizi di colpevolezza
	- 533 cpp: sentenza di condanna presuppone colpevolezza oltre ogni ragionevole dubbio

#### Colpevolezza nella Costituzione
- L'art. 27 c. 2 Cost. utilizza l'espressione ==non è considerato colpevole== e non quella innocente
	- comunque la presunzione ha lo stesso effetto sul piano probatorio: quello di imporre alla pubblica accusa l'onere di provare oltre ogni ragionevole dubio l'imputabilità dell'evento lesivo alla condotta dell'imputato e l'inesistenza di cause di esclusione dell'antigiuridicità che l'imputato abbia invocato a propria difesa.
	- la CEDU e la CDFUE affermano la presunzione di innocenza. Parte della dottrina (Manzini, Mortara) ritiene più corretta l'espressione "non colpevolezza", perché sarebbe paradossale far assumere la qualità di indagato ad un soggetto che al contempo è presunto innnocente. Inoltre è cosa diversa il presumere innocente taluno dal semplice divieto di affermarne la colpevolezza sino all'accertamento definitivo
	- C. cost. nel 1972, sull'art. 479 cpp, afferma che la esclusione della presunzione di colpevolezza opera per tutto lo svolgimento del rapporto processuale, mentre la condizione di condannato segue il processo. 

### Giurisprudenza costituzionale sulla colpevolezza
Se l'art. 27 Cost. sembra far riferimento alla colpevolezza nel senso di responsabilità penale, la dottrina e la giurisprudenza penale hanno affermato la vigenza nell'ordinamento penale del principio di colpevolezza sulla base dei cc. 1 e 3 dell'art. 27 Cost.
Evoluzione della giurisprudenza:
1. Divieto di responsabilità per fatto altrui: il c. 1 prevede che "la responsabilità penale è personale" viene interpretato in maniera restrittiva e letterale
2. A partire dalle prime pronunce della Consulta (C. cost. 3/1956) è emersa la rilevanza dell'elemento soggettivo. Nella citata sentenza la Corte ha affrontato la questione di legittimità costituzionale del direttore di giornale (57 cp): la responsabilità richiede sempre un nesso psichico sufficiente, a conferire alla responsabilità il connotato della personalità. Questa giurisprudenza valorizza il profilo soggettivo solo per stabilire se la responsabilità del direttore possa ritenersi per fatto proprio o altrui, senza autonomizzare il principio di colpevolezza e riconducendola sempre nel divieto di resp x fatto altrui.
	- Sent. 54/1964: il reato presuppone nell'agente la volontà di realizzare la condotta tipica, che consente secondo la Corte di affermare che "il fatto punito è perciò sicuramente un fatto proprio del soggetto cui la sanzione viene comminata" - quindi sempre indice del carattere "proprio" del fatto
	- Sent. 42/1965 (sul concorso anomalo 116 cp): "il principio di personalità della responsabilità penale trova la sua massima affermazione nella partecipazione psichica dell'agente al fatto"
3. E' solo nel 1988, con le Sentenze Dell'Andro, che il principio di colpevolezza si emancipa dal divieto di responsabilità per fatto altrui, assurgendo a principio generale penalistico:

### Sentenze "Dell'Andro" del 1988
- 364/1988, relativa alla legittimità dell'art. 5 cp nella parte in cui non assegnava efficacia scusante all'errore scusabile della legge penale
	- la sentenza prende le mosse dall'interpretazione tradizionale dell'art. 27 c. 1 Cost. che prendeva in considerazione il solo divieto di responsabilità per fatto altrui. Tuttavia, già nei lavori preparatori della Costituente si avvvertiva la indefettibilità dell'elemento soggettivo.
	- Tuttavia, solo leggendo in combinato disposto il c. 1 con il c. 3 dell'art. 27 si individua il fondamento del principio di colpevolezza. Il c. 1 in realtà non usa l'espressione "fatto proprio", ma "responsabilità personale" - la scelta lessicale non è casuale e trova la propria chiave di lettura nel c. 3: la finalità rieducativa postula quantomeno la colpa dell'agente sugli elementi più significativi della fattispecie tipica. Non avrebbe senso la "rieducazione" di chi non essendo in "colpa" rispetto al fatto, non ha certo "bisogno di essere rieducato".
	- La Corte conclude precisando che il fatto imputato, per essere proprio, deve necessariamente includere almeno la colpa dell'agente in relazione agli ==elementi più significativi della fattispecie tipica==. "Dal collegamento tra primo e terzo comma art. 27 Cost. risulta, oltre che la necessaria rimproverabilità della personale violazione normativa, l'illegittimità costituzionale della punizione di fatti che non risultino essere espressione di consapevole, rimproverabile contrasto con i valori della convivenza espressi dalle norme penali".
- 1085/1988, furto d'uso (626 cp), nella parte in cui non consentono la configurabilità del tentativo di furto d'uso, bensì il furto semplice consumato in caso di  mancata restituzione per impossibilità di restituzione della res per caso fortuito e forza maggiore: 
	- richiama la precedente sent. 364, evidenziando che in tale occasione è stata affermata la necessità che sussista "quantomeno la colpa quale collegamento subiettivo tra autore del fatto ed il dato significativo (evento o altro) addebitato" perchè possa ritenersi soddisfatto il requisito di personalità della responsabilità penale
	- Perchè l'art. 27 c. 1 sia pienamente rispettato e la responsabilità sia autenticamente personale è necessario che tutti e ciascuno degli elementi che concorrono a contrassegnare il disvalore della fattispecie siano soggettivamente collegati all'agente (investiti da dolo o da colpa) ed è altresì indispensabile che siano allo stesso agente rimproverabili (soggettivamente disapprovati). L'elemento soggettivo (dolo o colpa) deve abbracciare tutti gli elementi della fattispecie
	- Di conseguenza è incostituzionale l'art. 626 cp nella parte in cui fa rispondere di furto ordinario il reo del quale è rimasto intatto il dolo, generico e specifico, del furto d'uso, senza che si siano aggiunti diversi contenuti intenzionale. Manca la volontarietà della mancata restituzione, che è dovuta a cause non imputabili al reo.

Quali sono gli elementi più significativi della fattispecie penale?
- Un orientamento fin da subito vi ha incluso non solo gli aspetti fondanti, ma anche gli aspetti che influenzano la misura del disvalore, l'entità della pena. Questo comporta l'obbligo di interpretare in maniera conforme a Costituzione quelle disposizioni che nell'intendimento originario del legislatore penale fondano il sospetto di responsabilità oggettiva.

I principi delle sentenze Dell'Andro hanno trovato conferma in successivi arresti:
- Sent. 322/2007, relativa all'art. 609-sexies (nella parte in cui escludeva rilevanza all'ignoranza sull'età della p.o.): l'elemento dell'età, quale che ne sia il ruolo nella struttura della fattispecie (elemento costitutivo, presupposto del fatto, condizione obiettiva di punibilità), deve poter ==essere collegato all'agente dal punto di vista soggettivo==, così da rendere la sua condotta espressiva di un rimproverabile contrasto con i valori sanciti danlla norma incriminatrice. 
	- La sent. non dichiara l'incostituzionalità, ma rigetta la questione per inammissibilità, non avendo il giudice a quo valutato la possibilità di un'interpretazione costituzionalmente orientata. Il principio di colpevolezza non è solo vincolo per il legislatore, ma anche canone ermeneutico per il giudice, nella lettura e applicazione delle disposizioni vigenti

La giurisprudenza successiva ha tuttavia sottolineato che non contiene il divieto di responsabilità oggettiva, specie con riferimento agli elementi più significativi (ad es. per la bancarotta si è ritenuto che la dichiarazione di fallimento non debba costituire oggetto di rappresentazione da parte del reo).

La dottrina ha invece avuto un orientamento più garantista, ritenendo di ricavare un'indicazione indefettibile tanto per l'interprete quanto per il legislatore, cui detta un monito a riformare le norme penalistiche in conformità alla Costituzione e per superare istituti che non consentano di realizzare un effettiva attribuzione soggettiva al suo autore.
L'unica divergenza di opinioni in dottrina è tra chi ritiene che sia possibile procedere ad una rilettura degli istituti che prevedono forme di responsabilità oggettiva, interpretandole come se contenessero al proprio interno il limite della colpa (Marinucci)

Non sono mancati interventi del legislatore:
- art. 57 cp (direttore di testate giornalistiche) 