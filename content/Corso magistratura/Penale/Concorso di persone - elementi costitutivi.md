Dal combinato disposto degli artt. 110 cp e della fattispecie di parte speciale, consegue che devono sussistere tutti gli elementi della fattispecie penale base e che il reato sia stato commesso da una pluralità di persone in concorso tra loro.

Non occorre che la condotta tipizzata sia realizzata per intero da uno dei concorrenti (secondo il modello dell'accessorietà).- è invece ==sufficiente che sia realizzata da tutti i correi nel complesso== (l'art. 110 cp è norma tipizzatrice di comportamenti atipici, purché abbiano contribuito alla commissione del reato)

### Contributo del singolo concorrente
Il legislatore ha incentrato la punibilità sulla realizzazione della fattispecie pluri-soggettiva eventuale, senza specificare quando possa ritenersi che la singola condotta abbia concorso alla commissione del reato.
L'impostazione accolta nella disciplina attuale è analoga a quella del ==nesso di causalità==, espressione della ==teoria condizionalistica==: occorre verificare se il singolo contributo, materiale o morale, abbia consentito la commissione del reato. L'assenza di un criterio ha determinato incertezze sul piano applicativo; diverse ricostruzioni prospettate:
1. Condotte devono risultare condicio sine qua non della commissione del reato (eliminando le quali non sarebbe stato commesso): orientamento criticato, in quanto escluderebbe condotte agevolatrici (e quindi aventi analogo disvalore)
2. ==Prevale la teoria della causalità cd agevolatrice==: rilevano non solo le condotte necessarie alla commissione del reato, ma anche quelle che abbiano agevolato l'azione criminosa (nei tempi o nei modi)
Permangono comunque dei casi problematici: quando la condotta del concorrente si riveli ==in concreto inutile== (non si rivela necessaria ad es. perché la vittima lascia sbadatamente aperta la porta) o ==dannosa== (caso del complice maldestro, che oltre a non costituire condicio sine qua non è addirittura dannosa per gli altri concorrenti, ad es. facendo scattare l'allarme o non portando lo strumento/arma che aveva promesso). Per far fronte a tali ipotesi sono state elaborate due distinte soluzioni:
1. Prognosi postuma: valutare secondo un giudizio ex ante (antecedentemente alla commissione del reato se sia stata in concreto utile per la realizzazione della fattispecie. Soluzione criticata, perché finirebbe per punire un tentativo di concorso, invece che un'effettiva compartecipazione alla realizzazione della fattispecie penale
2. Valutazione ex post e in concreto dell'incidenza del comportamento del concorrente sulla commissione del reato: occorre cioè che ciascuna condotta abbia in concreto inciso sullo sviluppo dell'iter criminoso - ad es. il contributo inutile ha. comunque inciso sulla pianificazione del reato e sulla divisione dei compiti; così pure il complice maldestro ha inciso sulla condotta concorsuale considerata hic et nunc (senza il suo contributo avrebbero dovuto cercare un altro complice sì che il reato sarebbe stato diverso). Anche questa soluzione è soggetta a critiche, in quanto svuota di contenuto il requisito dell'incidenza causale del singolo contributo, assegnando rilevanza alla fase preparatoria e ideativa del reato invece che a quella propriamente esecutiva.
La giurisprudenza, pur aderendo alla teoria della causalità agevolatrice (SU 36125/2014), che impedisce di punire a titolo di concorso materiale nel reato le suddette condotte, non ha rinunciato a perseguirle penalmente, ==semplicemente riqualificando il contributo materiale inutile o controproducente come concorso morale nel reato (15264/2009), da rafforzamento del proposito criminoso==

### Pluralità di persone
- Requisito integrato anche se uno dei concorrenti non è punibile in quanto inimputabile? Sì, altrimenti il concorrente imputabile sarebbe non punibile qualora si fosse avvalso di persone non imputabili
	- il legislatore ha pure preso posizione, sia pure parzialmente, prevedendo apposita aggravante (112 cp) per caso in cui abbiano preso parte persone non imputabili per età o altra circostanza penale
	- 119 cp sancisce l'incomunicabilità delle circostanze personali
- Autore mediato (teoria tedesca della reità mediata): in cui il soggetto agisce senza che possa essergli mosso un rimprovero, perché indotto o costretto a delinquere da un terzo (egli non agit sed agitur), è un mero strumento di cui il terzo si serve per realizzare la fattispecie criminosa. Si deve applicare il modello tedesco e quindi derogare all'art. 110? La dottrina maggioritaria afferma che il Codice penale disciplina espressaente (sì da far riteere superfluo l'istituto della reità mediata, e di escludere pure il concorso di persone nel reato ravvisando invece una fattispecie monosoggettiva in cui il secondo soggetto agisce come strumento del primo) le ipotesi riconducibili all'istituto, prevedendo la punibilità del soggetto qui agitur:
	- costringimento fisico (46 cp), vis cui resistere non potest. Viene a mancare la suitas, coscienza e volontà di cui al 42 cp
	- errore determinato dal terzo (48 cp): deve essere idoneo a sorprendere l'altrui buona fede, altrimenti sarà responsabile anche l'agente in concorso con il terzo ingannatore
	- Stato di necessità determinato da altrui minaccia (54 c. 3): la minaccia deve avere ad oggetto un danno grave alla persona dell'autore materiale del reato o di un terzo, e deve essere di gravità tale da non lasciare spazio alla capacità di autodeterminazione (costringere)
	- Incapacità di intendere e di volere determinata da altri (86 cp) -> esclude imputabilità
	- Determinazione di persona incapace (111)
	- 51 cp (ipotesi dibattuta di reità mediata): ordine illegittimo insindacabile 

### Elemento soggettivo nel concorso di persone
E' necessaria in capo a ciascun concorrente la colpevolezza ed elemento soggettivo previsto dal legislatore per il reato commesso, affinché se ne possa affermare la responsabilità penale. Occorre, inoltre, che il concorrente sia consapevole della compartecipazione di terzi alla commissione del reato.

Non pone problemi la condotta criminosa frazionata, in cui nessuno dei concorrenti integra il comportamento tipico, ma la condotta punita è realizzata attraverso più azioni od omissioni coordinate fra loro. Il coordinamento presuppone dunque la consapevolezza della commissione del fatto in concorso tra più persone.
Più problematico il caso di condotta completa di uno dei concorrenti, cui accedano comportamenti strumentali. Per la dottrina se non occorre un previo accordo, al contempo non può integrarsi una fattispecie concorsuale quando nessuno dei soggetti coinvolti sia consapevole dell'altrui operato.
1. Secondo un primo orientamento solo quando tutti i concorrenti siano al corrente della sussistenza del requisito della pluralità di persone e intendano quindi procedere in concorso con queste nella realizzazaione della fattispecie criminosa potrà ravvisarsi un concorso di persone nel reato; non invece a colui che non fosse quantomeno consapevole della compartecipazione di più soggetti.
2. Di diverso avviso la giurisprudenza di legittimità, che ritiene sia sufficiente che il soggetto che non prende materialmente parte alla condotta criminosa ne sia consapevole e intenda partecipare alla commissione del reato, affinché possa rispondere a titolo di concorso. Di conseguenza sarebbe punibile
	- SU 31/2001 (conforme 46309/2012): nel concorso di persone l'elemento soggettivo si caratterizza nella rappresentazione e volontà del partecipe di cooperare con altri soggetti alla comune realizzazione della condotta delittuosa, senza che sia necessaria la reciproca consapevolezza del concorso altrui, ==essendo sufficiente che la coscienza del contributo fornito all'altrui condotta esiste unilateralmente==
	- Di conseguenza, portando alle estreme conseguenze tale impostazione, deve ritenersi che l'autore materiale risponderà in forma monosoggettiva,  mentre il complice risponderà in forma concorsuale ai sensi del 110 cp, potendo le due forme di responsabilità coesistere in relazione allo stesso fatto - secondo lo schema dell'accessorietà.

