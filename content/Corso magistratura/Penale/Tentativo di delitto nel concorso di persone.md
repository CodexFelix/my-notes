Manca un'espressa disciplina del tentativo di delitto commesso da più persone, con conseguente necessità di individuarla in via interpretativa.
Bisogna distinguere due ipotesi:
1. Concorso di persone in delitto tentato, punito ai sensi del combinato disposto tra 110 e 56 cp + singola norma incriminatrice:
	- l'ammissibilità di simile figura è stata criticata da parte della dottrina, che ravvisa una violazione del principio di tassatività, punendo condotte atipiche rispetto alla fattispecie mono-soggettiva e che non integrano la condotta tipica neanche in forma concorsuale
	- a tali obiezioni si è risposto sottolineando la funzione incriminatrice delle disposizioni degil artt. 56 e 110, che rendono "tipiche" le condotte dei singoli concorrenti rispetto alla fattispecie tentata e concorsuale che ne deriva sul piano normativo.  Sarebbe irrazionale lasciare impunite le medesime condotte, poste in essere in concorso tra più persone, solo perché non siano pervenute al risultato cui erano dirette, per cause indipendenti dalla volontà dei singoli concorrenti
2. Tentativo di concorso nel reato (atti idonei e diretti a contribuire all'azione criminosa, che tuttavia per cause non imputabili alla sua volontà non abbiano integrato i presupposti oggettivi del concorso nel reato): il tentativo ha ad oggetto non la commissione del delitto, bensì la compartecipazione alla commissione dello stesso, in forma consumata (es. caso di concorrente che non riesca a raggiungere i complici per via di un guasto alla propria auto)
	- i requisiti di idoneità ed univocità non si riferiscono alla commissione del delitto, bensì alla realizzazione di un contributo atipico. Si priverebbero di contenuto tali requisiti, che dovrebbero essere accertati in relazione ad una condotta atipica, che a propria volta assume rilevanza solo quando abbia agevolato o consentito la commissione di reato
	- L'accertamento dovrebbe avvenire attraverso due passaggi logici: bisognerebbe prima accertare l'idoneità della condotta a. fornire un contributo causale, per poi verificare se tale contributo causale sarebbe stato idoneo a rendere più agevole l'esecuzione del reato. (Valutazione doppiamente prognostica, che rischia di trasformarsi in un processo alle intenzioni, con palese violazione dei principi di materialità, offensività e tassatività))
	- è pertanto prevalsa una soluzione negativa alla configurabilità del tentativo di concorso nel delitto
3. Dissociazione successiva di uno dei concorrenti. Bisogna distinguere:
	- partecipante che desista prima ancora di aver posto un contributo materiale alla condotta altrui, il suo contributo potrà al massimo assumere rilevanza quale contributo morale
	- se invece ha già avviato la propria attività collaborativa, non sarà sufficiente una mera desistenza, ma, inserendosi insieme a quelle tenute dagli altri concorrenti che persistono nella commissione del reato, dovrà attivarsi in termini di pentimento operoso o recesso attivo rispetto al contributo causale che ha apportato. Soluzione che può essere affermata anche sul piano della causalità (non c'è causalità del suo contributo rispetto alla realizzazione del fatto in forma concorsuale).
	- non convince la tesi monistica per cui per aversi desistenza bisogna impedire la realizzazione del reato nel suo complesso da parte degli altri concorrenti