---
Fonti
- artt. 82 e 83 cp, dopo le norme sul concorso di reati - rispetto alla quale si pongono in rapporto di eccezione o specialità
---
Ritenute ipotesi di responsabilità oggettiva "pura"

Per parte della dottrina, nonostante la collocazione sistematica, le ipotesi di aberratio sono delle forme di errore "inabilità", più affini alle figure di errore "motivo" disciplinate dagli artt. 47 e 48 cp
- Si verificherebbe anche in questo caso una divergenza tra rappresentazione e volontà - con riferimento all'esecuzione della condotta criminosa - da parte del reo e la condotta effettivamente realizzata anche se causata da un inabilità nell'uso dei mezzi di esecuzione del reato 

## Aberratio ictus / Divergenza del colpo
- Offesa cagionata a persona diversa da quella cui era diretta
- Il colpevole risponde come se avesse commesso il reato in danno della persona che voleva offendere, salvo per quanto riguarda attenuanti e aggravanti l'art. 60 cp
	- 60 cp: nelle ipotesi di error in persona, non operano le aggravanti che riguardano condizioni o qualità personali dell'offeso, nè rapporti tra offeso e colpevole; al contrario, il reo può comunque beneficiare delle attenuanti relative al soggetto che credeva di offendere
- La norma è stata sospettata di incostituzionalità per l'equiparazione tra l'offesa realizata e l'offesa che il soggetto avrebbe posto in essere se l'errore nell'uso dei mezzi di esecuzione non si fosse verificato.
- L'art. 82 cp fa riferimento ad "offesa cagionata" e, in particolare ad "errore nell'uso dei mezzi di esecuzione del reato", abbracciando quindi ==sia i delitti che le contravvenzioni==
- lo stato psicologico di riferimento è il ==dolo==, essendo implicita nella norma l'intenzionalità dell'azione posta in essere - su cui ricade l'errore
- con riferimento ai reati dolosi cui sarebbe applicabile la disposizione, una prima impostazione li limitava ai reati c.d. di sangue, valorizzando l'espressione "offesa alla persona". Successivamente si è affermata una lettura estensiva del termine "offesa", ricomprendendo ogni lesione penalmente rilevante della sfera giuridica del soggetto passivo; pertanto anche in ipotesi in cui fosse colpito il bene di un terzo invece del bene del destinatario dell'azione dolosa

Presupposto fondamentale è l'errore inabilità nell'uso dei mezzi di esecuzione del reato o dovuto ad altra causa:
- Rileva errore anche volitivo o rappresentativo (come scambio di persona)?
	- Opzione non condivisibile essendo già il menzionato art. 60 cp deputato a disciplinare tale ipotesi, che renderebbe superflua l'estensione della nozione di altra causa a questo tipo di errori
	- Cass. 18378/2008: "altra causa" va intesa (non come errore psicologico, ma) nel senso di ogni altro fattore capace di incidere sull'uso dei mezzi esecutivi e provocare l'aberratio ictus (es. caduta improvvisa del soggetto agente, improvviso spostamento del bersaglio)
	- la sentenza risolve pure la questione relativa alla necessità di presenza del soggetto cui è diretta l'offesa: l'espressione "offesa diretta", intende riferirsi ad una materiale direzione verso un soggetto fisicamente presente sul luogo e non alla mera intenzione del reo a livello di pianificazione del reato; d'altronde il c.2 prevede l'aberrattio plurilesiva presupponendone quindi la presenza in loco


#### Aberratio e tensioni col principio di colpevolezza
- L'art. 82 cp, attraverso una fictio iuris, opera un'estensione dell'elemento soggettivo che regge l'azione programmata al risultato aberrante cagionato dall'errore-inabilità. Pertanto l'offesa cagionata, imputata a titolo di dolo, non corrisponde alle effettive intenzioni del reo, con conseguente rischio di tradire il concetto di colpevolezza delineato dalla Consulta nelle pronunce del 1988.
- In realtà parte della dottrina ritiene l'art. 82 cp una norma non innovativa, ricognitiva del principio di irrilevanza dell'identità del soggetto leso (al pari del 60 cp), sì che rileverebbe solo l'intenzione di offendere una persona, a presindere se poi per errore nell'uso dei mezzi o altra causa equipollente la medesima offesa sia stata cagionata alla stessa o persona diversa da quella cui era diretta.
	- Cass. 43275/2009 accoglie questo orientamento: la responsabilità per offesa cagionata a persona diversa è una normale applicazione dei principi in materia di dolo. Per questo ritiene compatibile l'aggravante della premeditazione (577 c. 1 n. 3) per un'ipotesi di aberratio ictus
	- Il rischio, però, è quello di sovrapporre l'error in persona (47 cp), volitivo o rappresentativo, con l'aberratio ictus - tradendo le intenzioni del legislatore; rischio di integrare una forma di responsabilità oggettiva occulta
- Tentativi di interpretazione più compatibili con colpevolezza -> Cass. 36225/2007: caso di soggetto imputato per molestie per aver inviato MMS, alcuni dei quali a contenuto pornografico, a soggetto diverso da quello cui gli stessi erano diretti
	- la Corte ha escluso la punibilità per difetto di dolo, osservando che altrimenti si sarebbe incorsi in una responsabilità di tipo oggettivo
	- L'elemento soggettivo va accertato con riferimento all'azione base, e non al risultato dell'abberratio ictus, così da procedere ad una valutazione effettiva dello stesso: nel caso in esame il contenuto molesto dei messaggi non era tale nei confronti dell'originario destinatario, che era maggiorenne, ma solo del minore cui erano pervenuti per errore nella memorizzazione del numero di cellulare. La sentenza rende chiara la distinzione tra lo stato psicologico che accompagna l'azione effettivamente voluta da quello relativo al risultato aberrante, consentendo di cogliere la fictio del 82 cp
- Una parte della dottrina ha rilevato che il dolo, nell'ipotesi di aberratio ictus monolesiva, debba riguardare l'evento nella sua astratta concezione e non lo specifico fatto storico hic et nunc cagionato: Es. l'uccisione di una persona. Così si determina però una lesione
	- tale impostazione rischia tuttavia di aggirare il problema, riducendo l'art. 82 cp ad una mera ripetizione dell'art. 60 cp. Si trascura infatti che l'art. 82 non riguarda l'"error in persona vel obiecto", bensì l'imputazione di un evento diverso da quello voluto, sebbene con riferimento alla sola identità della persona offesa, cagionato da un errore nell'uso dei mezzi o di altra causa, durante l'esecuzione del reato.
- Parte della dottrina ha denunciato una violazione del principio di colpevolezza, perpetrata attraverso la descritta fictio iuris dell'elemento soggettivo: è stata quindi proposta una lettura costituzionalmente orientata, richiedente almeno la ==prevedibilità dell'offesa alla persona diversa cui la condotta lesiva era diretta==

#### Ab. ictus Plurilesiva
- L'art. 82 c. 2 disciplina solo l'aberratio bilesiva : caso in cui viene colpita anche la persona cui l'offesa era diretta, oltre quella colpita per errore
	- pena stabilità per reato più grave aumentata fino alla metà

Quid iuris in caso di offesa non a singola persona diversa da quella cui era diretta, ma a più soggetti terzi? Più soluzioni diverse:
1. Ripetuta applicazione del 82 c. 2 per ogni soggetto erroneamente offesa: aumento di pena pari alla metà di quella risultante dai precedenti aumenti. Rischio di conseguenze gravi e problemi di divieto di analogia in malam partem
2. Solo una sarebbe un'aberratio sussumibile nel 82 c. 2, mentre le altre sarebbero in concorso formale (81 c.., aumento fino al triplo) con il reato aberrante e dovrebbero essere punite a titolo di colpa. Problemi:
	- Quale pena prendere in considerazione per l'aumento sino al triplo: quella per le singole offese o quella risultante dall'aumento ex 82 c. 2 cp?
	- Elemento soggettivo sotteso alla responsabilità per le offese ulteriori: non opererebbe l'estensione del dolo all'evento effettivamente cagionato (ex 82 cp), con la conseguenza di imputare quest'ultimo a titolo di colpa e incorrere nelle problematiche collegate alla configurabilità di una responsabilità colposa nell'ambito di un'attività di per sè illecita
3. Considerare l'aberratio plurilesiva come quella bilesiva: tutti i soggetti eventualmente offesi sono considerati un insieme unitario, prescindendo dal numero di essi e applicando un unico aumento di pena rispetto a quella prevista per l'offesa più grave
	- si evitano soluzioni contrastanti con lo statuto costituzionale del diritto penale
	- si opera una soluzione conforme al principio di rieducazione del reo e rispondente alle esigenze sottese all'art. 82 (dato che il reo ha posto in essere un'unica condotta delittuosa colpita da errore)

#### Aberratio ictus e preterintenzione
Peculiare ipotesi in cui la condotta base è  volta a cagionare un evento non solo nei confronti di persona diversa, ma anche un evento meno grave di quello verificatosi (preterintenzione)

Cass. 13192/2019: Vicenda di Piazza S. Carlo: Imputati spruzzavano spray urticante verso alcuni spettatori che, per timore di essere vittime di attacco terroristico, davano luogo ad una fuga scomposta, determinando il ferimento di numerose persone e la morte per schiacciamento della persona offesa.

1. La rapina può essere reato base dell'omicidio preterintenzionale (584 cp), in qiuanto reato complesso ricomprendente la violenza al proprio interno
	- Il reato di rapina è un reato complesso plurioffensivo, che offende non solo il patrimonio ma anche l'incolumità individuale. Elemento costitutivo della rapina è la violenza o minaccia alla persona

2. L'evento letale si è verificato nei confronti di persona diversa da quella cui l'offesa era diretta. Si ritiene applicabile l'aberratio ictus plurilesiva
	- l'art. 82 opera non solo nel caso di errore nell'uso dei mezzi di esecuzione, ma anche per "==altra causa==", in questo caso rappresentta dalla condotta delle altre vittime
	- la reazione delle vittime designate, che sul piano materiale ha cagionato il decesso, è stata ritenuta l'altra causa
Dubbi sulla legittimità di questa interpretazione, per l'inesistenza di un sufficiente nesso psicologico tra condotta base e la morte del terzo non destinatario dell'aggressione posta in essere dal reo, sì  da dubitare dela compatibilità di tale soluzione con il principio di colpevolezza.


### Aberratio delicti (Art. 83 cp)
Ai sensi del quale art., se, per errore nell'uso dei mezzi di esecuzione o altra causa, è cagionato un evento diverso da quello voluto, il colpevole risponde ==a titolo di colpa== dell'evento non voluto.

Forti analogie con l'aberratio ictus, che hanno sollevato dubbi in merito al rapporto tra le due forme di aberratio e all'operatività della clausola di sussidiarietà, in forza della quale l'art. 83 cp è destinato a trovare applicazione "fuori dai casi preveduti dall'art. precedente". Tesi sui rapporti tra fattispecie:
1. L'art. 82 cp viene in rilievo quando l'offesa cagionata riguarda un soggetto diverso, ma l'evento posto in essere appartenga alla specie di quello programmato (es. Tizio indenda percuotere Caio, ma cagioni lesioni a Sempronio che si frapponga tra i due colluttanti), poiché l'evento cagionato è equiparabile, per modalità e oggetto dell'offesa, a quello voluto.
	- Interpretazione sfavorevole per il reo che vedrebbe limitata la disciplina di favore dell'art. 83 c. 1 cp: la norma prevede infatti che l'agente risponderà dell'evento cagionato a titolo di colpa e solo allorché il fatto sia previsto dall'ordinamento come delitto colposo, mentre l'art. 82 cp comporta la responsabilità dolosa del reo.
2. Si è pertanto sostenuto che occorre interpretare restrittivamente l'inciso iniziale dell'art. 83, ritenendo possa ravvisarsi un'ipotesi di aberratio ictus, con esclusione della disciplina dell'aberratio delicti, solo se l'errore abbia cagionato ==la medesima offesa== nei confronti di persona diversa (quindi se l'offesa diverge da quella programmata, anche se si tratta di offesa al medesimo bene giuridico o caratterizzata da modalità analoghe, non potrà applicarsi l'art. 82 cp)
	- vantaggi per il reo non sono tuttavia automatici, perché vi sono opinioni differenti sull'inciso "risponde a titolo di colpa"
		1. Una tesi sostiene infatti che l'inciso valga a disciplinare solo quoad poenam la responsabilità per aberratio delicti, senza incidere sull'imputazione dell'evento diverso - che sarebbe fondata sulla materiale causazione dell'evento.
		2. Una lettura più in linea con i principi costituzionali di colpevolezza ha sostenuto che vada accertata la sussistenza di una forma di colpa, in termini di prevedibilità dell'offesa diversa, che permetta di imputare all'agente - anche sul piano soggettivo - l'evento cagionato.

L'aberrattio delicti plurilesiva non pone gli stessi problemi di quella ictus, dato il rinvio alle regole sul concorso formale di reati (81 cp)

> Conclusivamente, può osservarsi che l'analisi delle diverse figure di aberratio evidenzia gli originari profili di contrasto dell'istituto con il principio di colpevolezza ma, nel contempo, i progressi che dottrina e giurisprudenza penale hanno compiuto in materia, raccordando la disciplina codicistica con i precetti costituzionali cardine del diritto penale. Può dunque ritenersi che la normativa attuale relativa alle ipotesi di aberratio sia compatibile con il principio di colpevolezza, nella sua accezione più lata e che al legislatore non resta che recepire con un intervento normativo gli importanti risultati raggiunti

