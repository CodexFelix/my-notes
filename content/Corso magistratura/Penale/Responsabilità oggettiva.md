---
Fonti
art. 42 c. 3
---

Quando il legislatore pone a carico del soggetto agente la responsabilità penale in base a criteri meramente oggettivi, che prescindono dalla colpevolezza del reato (comprensiva di tutti gli elementi che la compongono, dall'imputabilità fino all'assenza di scusanti)
Ipotesi originariamente previste dal legislatore del 1930, sia per la parte generale che speciale del codice, in assenza di vincoli per il legisaltore che solo la Costituzione ha introdotto.
Del pari, anche il Codice civile, la responsabilità da inadempimento (si pensi alla responsabilità ex recepto o la categoria delle obbligazioni di risultato, oggi superata dalla giurisprudenza di legittimità), sia con riferimento agli illeciti civili (responsabilità del conduttore o per svolgimento di attività pericolose ex 2050 cc)

Con l'entrata in vigore della Costituzione e l'inizio dei lavori della Corte costituzionale si è assistito ad un progressivo superamento delle ipotesi di responsabilità oggettiva in materia penale, alla ricerca di soluzioni interpretative volte a rendere compatibili le norme del 1930 con i nuovi valori e le nuove garanzie costituzionali in materia penale.
Non sono mancate sentenze dichiarative di incostituzionalità, pur parziale, delle disposizioni rispetto alle quale non sia stata possibile un'interpretazione costituzionalmente orientata del criterio di imputazione del reato o delle norme violative del principio di colpevolezza.

### Responsabilità oggettiva (42 c 3)
Forma di responsabilità in cui gli elementi pià significativi del reato sono addebitati senza che ci sia almeno la colpa. La condotta, il nesso causale, la lesione del bene giuridico sono addebitati senza che vi sia un elemento soggettivo

L'art 42 c. 3  opera in via residuale rispetto alle ipotesi normali di delitto doloso, colposo e preterintenzionale di cui al c. 2.

Solo per reati d'evento? 
- Tesi favorevole a restringere solo a questi:
	- L'art. 42 c. 3 parla di evento, senza aggiungere dannoso o pericoloso (evento in senso giuridico)
	- Inoltre solo per l'evento si pone il problema di stabilire se l'agente lo ha effettivamente cagionato intenzionalmente o per colpa. Nei reati di mera condotta, diversamente, il comportamento del reo non può che essere frutto della sua consapevole volontà di commettere il reato - ad eccezione di condotte da cui derivi un evento più grave e non voluto, es. preterintenzione
- Tesi contraria e preferibile:
	- il carattere oggettivo della responsabilità può derivare da norme che incidono su componenti della colpevolezza diverse dall'elemento soggettivo in senso stretto, come nel caso di irrilevanza dell'errore scusabile (5 cp) ovvero di finzione giuridica in merito a presupposti dell'elemento soggettivo (es. imputabilità): esse non operano solo con riferimento esclusivo ai reati d'evento. Es. reato di condotta posto in essere da soggetto che versi in errore scusabile sul precetto o che sia ritenuto capace di interndere e di volere nonostante il suo stato di ebrezza


L'ordinamento penale conosce due categorie di responsabilità oggettiva:
- Responsabilità ==oggettiva pura== (incostituzionale): il reato è addebitato all'agente in assenza totale di colpevolezza, in ragione del solo dato oggettivo della realizzazione del fatto tipico
- Sono ammissibili forme di responsabilità oggettiva mista, spuria o impropria (concorrono elemento soggettivo doloso o colposo con responsabilità oggettiva) e di responsabilità anomala: In cui gli elementi secondari (diversi da condotta evento e nesso causale), accessori, estrinseci (le circostanze, che prima della riforma del 1990 erano addebitate in modo puramente oggettivo; oggi riformando l'art. 59 richiede almeno la conoscenza o conoscibilità - o le condizioni obiettive di punibilità)rispetto al nucleo di disvalore sono addebitati in modo puramente oggettivo.

[[Responsabilità del direttore di giornale]]

### [[Aberratio]]

### Errore scusabile ma irrilevante
L'art. 5 cp, norma dichiarata incostituzionale dalla sent. 364/1988 nella parte in cui non consentiva di assegnare rilevanza all'errore scusabile sulla legge penale.
La norma precludeva in astratto e in via assoluta qualsiasi forma di rilevanza a situazioni di carattere oggettivo o soggettivo, da cui sia derivata un'erronea percezione da parte dell'agente in merito al precetto penale, senza che tuttavia possa muoversi un rimprovero nei suoi confronti.

Il carattere incolpevole dell'errore - cui va equiparata l'ignoranza - sulla legge penale è stato ritenuto idoneo ad escludere la colpevolezza del reato: questo perché 
- nei reati dolosi l'agente, allorché ignora la legge penale e di conseguenza l'illiceità del fatto, non mostra alcuna opposizione ai valori tutelati dall'ordinamento
- Del pari nei reati colposi, per assumere che l'agente sia in colpa, dovrebbe almeno essergli offerta la "possibilità" di conoscere le norme penali che "trasformano" in doverose le regole di diligenza, in base alle quali si viene chiamati a rispondere - se l'agente del tutto incolpevolmente ignorasse le predette norme penali, la sua colpa non dovrebbe ritenersi rimproverabile (ex artt. 27 c. 1 e 3 Cost.)
==La conoscenza del precetto penale violato e delle norme che lo integrino è dunque considerata un presupposto indefettibile della colpevolezza del reo==, in assenza del quale nessun rimprovero può essergli mosso.

Una colpevolezza presunta, anche solo in relazione ad uno dei suoi elementi costitutivi, equivale ad assenza di colpevolezza, che integra un'ipotesi di responsabilità occulta (perché non effettivamente prevista, ma celata negli effetti della disposizione normativa), di responsabilità oggettiva. Far sorgere l'obbligo giuridico di non commettere il fatto penalmente sanzionato senza alcun riferimento alla consapevolezza dell'agente, considerare violato lo stesso obbligo senza dare alcun rilievo alla conoscenza o ignoranza della legge penale e dell'illiceità del fatto, sottoporre l'agente alla sanzione più grave senza alcuna prova della sua consapevole ribellione od indifferenza all'ordinamento, equivale a scardinare le garanzie che lo Stato democratico offre al cittadino e a strumentalizzare la persona umana, facendola retrocedere dalla posizione prioritaria che occupa e deve occupare nella scala dei valori costituzionalmente protetti.

La Corte costituzionale ha dunque ritenuto incostituzionale l'art. 5 cp "nella parte in cui non esclude dall'inescusabilità dell'ignoranza della legge penale l'ignoranza inevitabile"
- l'inevitabilità non va valutata secondo parametri soggettivi puri (ossia criteri che valutino i dati influenti sulla conoscenza del precetto alla luce esclusivamente delle specifiche caratteristiche personali dell'agente)
- bensì secondo criteri oggettivi puri: secondo i quali l'errore sul precetto è inevitabile nei casi di impossibilità di conoscenza da parte di ogni consociato (assoluta oscurità del testo legislativo, assenza di un'interpretazione univoca da parte degli organi giuridiziari); vengono pure ammessi criteri oggettivi misti, che prendono in considerazione le peculiari circostanze di fatto in cui si è formata la volontà del reo (indicazioni erronee provenienti dalle Istituzioni, ovvero precedenti assoluzioni per fatto analoghi - purché si provi che ogni consociato sarebbe caduto nell'errore se si fosse trovato nelle condizioni dell'agente)

### Morte come conseguenza di altro reato
##### Rapporti con la preterintenzione (584)
La preterintenzione:
1. LA tesi tradizionale ha concepito la preterintenzione come dolo misto a responsabilità oggettiva
2. La più recente come dolo misto a colpa
3. Tesi più recente: basta il solo dolo delle sole percosse o lesioni, per unicità dell'elemento soggettivo (Sez. V 2016, cui inserisce la successiva del 13192/2019). Progressione criminosa normalmente derivante 

##### Rapporti con l'art. 83 cp
L'art. 586 è in stretto rapporto con l'art. 83 cp, richiamato dall'art. 586 cp
Secondo l'orientamento maggioritario, il delitto in questione costituisce una ipotesi speciale di aberratio delicti plurilesiva.
Tale interpretazione trascura tuttavia l'autonomia e le differenze strutturali tra le due fattispecie: nei casi di aberratio delicti (ove l'azione è unica e per errore nell'uso dei mezzi o altra causa, nell'esecuzione del reato, si produce un evento non. voluto o ulteriore rispetto a quello voluto), l'art. 586 cp prevede che sia stato realizzato un delitto doloso, con perfetta coincidenza tra voluto e realizzato - e senza quindi che siano intervenuti errori-inabilità o cause esterne all'esecuzione del delitto. Nel contempo, la norma imputa all'agente un evento ulteriore, non voluto, che è conseguenza sul piano oggettivo del delitto perpetrato e non deriva invece da un errore nell'uso dei mezzi di esecuzione.

Diversi sono i presupposti delle due disposizioni, accomunate solo sul piano della disciplina sanzionatoria in senso stretto. 
Anche nel 586 il reo risponde a titolo di colpa dell'evento non voluto.
SU Ronci 22676/2009: le SU si sono occupate dell'imputazione soggettiva dell'evento non voluto (morte a seguito di cessione di eroina) dal soggetto agente, ricostruendo gli orientamenti giurisprudenziali e dottrinali sull'argomento ed individuando la soluzione più rispettosa dei principi che regolano il diritto penale.
Contiene affermazioni rilevanti anche 
- Il principio di colpevolezza richiede il requisito della colpa in concreto, come unica interpretazione possibile del 586 compatibile con il principio di colpevolezza.
5 i principali orientamenti sostenuti in dottrina e giurisprudenza:
1. RESPONSABILITA' OGGETTIVA: Gli artt. 83 e 586 cp non richiedono la colpa, perché si ritiene che il reo debba rispondere dell'evento non voluto, in quanto l'imputazione sarebbe di carattere obiettivo e il riferimento alla colpa riguarderebbe solo gli aspetti sanzionatori (quoad poenam)
2. COLPA PRESUNTA: La colpa va considerata come elmento costitutivo, ma è presunta dalla realizzazione di una condotta contraria a norma penale, cui andrebbe riconosciuta valenza sia sanzionatoria che cautelare.
	- entrambe le due tesi sono criticabili in quanto in contrasto con il principio di colpevolezza, integrando entrambe forme di responsabilittà oggettiva (la prima pura, la seconda occulta, insita nella presunzione di colpa per violazione della norma penale)
3. COLPA ASTRATTA: Richiede, oltre a nesso eziologico tra il delitto doloso e l'evento-morte, la prevedibilità dell'evento non voluto, in omaggio al principio di colpevolezza. Tale omaggio è, però, solo "formale", in quanto la prevedibilità è richiesta solo in astratto (secondo l'id quod plerumque accidit), senza alcun riscontro effettivo nella fattispecie concreta.
4. RISCHIO ILLECITO: Responsabilità da rischio totalmente illecito: si richiede la prevedibilità ed evitabilità dell'evento, ma senza ravvisare il fondamento della responsabilità nella colpa quale violazione di una regola cautelare, bensì nell'assunzione del rischio tipico insito nella condotota illecita posta in essere.
	- Le SU evidenziano che la tesi rischia di sovrapporre quella sulla colpa presunta, (la 2) allorché i requisiti di prevedibilità ed evitabilità vadano concepiti in astratto; ovvero una diverrsa "etichetta" per definire una forma di responsabilità colposa, essendo i medesimi i parametr di riferimento
5. COLPA IN CONCRETO - ADOTTATA DALLE SU: E' ammissibile una responsabilità per colpa nell'ambito di condotte ab origine illecite (cioé che risultino tali anche prima della violazione cautelare). 
	- A conferma di ciò le disposizioni sull'errore scusabile (art. 47 cp), che non esclude la punibilità del reo, prevedendone la responsabilità a titolo di colpa; così anche l'imputazione delle circostanze del reato (59 cp)
	- se così non fosse, si interpreterebbero le norme ex 83 e 586 cp in maniera contrastante con il principio di colpevolezza, nonché di ==uguaglianza==, dal momento che verrebbero trattati ugualmente casi connotati da disvalore diverso e in particolare riconosciuta negli stessi termini la responsabilità per eventi cagionati da chi versi effettivamente in colpa ed eventi dovuti a fattori imprevedibili, in relazione ai quali non sia stata accertata in concreto la possibilità di prevedere ed evitare l'evento da parte del reo.
	- è quindi ammissibile una colpa relativa ad azioni illecite; questa deve atteggiarsi in maniera identica rispetto alle classiche ipotesi colpose; si precisa però che non si dovrà far riferimento al "criminale-modello" quale parametro del giudizio di evitabilità-prevedibilità, bensì procedere ad un'analisi in concreto, svolta con prespettiva ex ante, e tenuto conto di tutti gli elementi presenti al momento del fatto, in base ai quali un soggetto, con normali capacità e conoscenze, potesse prevedere ed evitare l'evento cagionato.
	- inoltre la regola cautelare non deriva dalle norme incriminatrici: esse non svolgono una funzione preventiva e cautelare (anche per evitare di estendere l'area della responsabilità colposa, duplicando le forme di responsabilità di chi trasgredisce una norma penale e di realizzare una forma di bis in idem sostanziale) ma la regola precauzionale non è la norma incriminatrice, ma è da colpa ==generica== e richiede di operare di volta in volta il giudizio di prevedibilità ed evitabilità in concreto - che non può ritenersi cristalizzato dalla norma incriminatrice
	- La colpa in concreto è dunque l'elemento soggettivo che deve sussistere perché l'evento non voluto sia imputabile all'agente, tanto nelle ipotesi ex 586 cp, quanto in presenza di errore nell'uso dei mezzi ddi esecuzione di un reato o di altra causa, che abbiano causato un'aberratio delicti.

Critiche alla sentenza: una parte della dottrina evidenzia che la soluzione delle SU Ronci cerca di inquadrare l'istituto del 586 cp come una colpa in senso tecnico - ma in realtà si parla solo sempre di prevedibilità


#### Responsabilità anomala
Assimilata all'aberatio delicti da parte della dottrina, in quanto sarebbe rinvenibile la medesima struttura: si porrebbe quindi in rapporto di species a genus rispetto all'art. 83 cp nelle ipotesi di concorso di persone nel reato.
Dalla lettura dell'art. 116 emergono, tuttavia, palesi differenze rispetto all'art. 83 cp: è assente qualsiasi forma di errore-inabilità che abbia cagionato l'evento-reato diverso. La giurisprudenza ha pertanto ritenuto autonome e distinte le due fattispecie, anche in considerazione dell'assenza nel disposto dell'art. 116 cp (a differenza dell'art. 83) della responsabilità "a titolo di colpa" del concorrente che non abbia voluto il reato diverso realizzato.
 

Caratterizzata da discrasia tra addebito e la realtà, tra imputazione giuridica ed effettivo coefficiente soggettivo. Addebito a titolo di dolo ciò che è effettivamente commesso con colpo. Tratta la colpa come dolo:
- Art. 116 cp (concorrente che non ha voluto il reato più grave vede addebitato il reato più grave a titolo di dolo anche se non l'ha voluto) - il principio di colpevolezza entra in sofferenza. Correttivo della giurisprudenza Corte Costituzionale 42/1965 che salva la norma interpretandola richiedendo quantomeno la colpa (prevedibilità) in concreto.
	- la legge in una logica dissuasiva del fenomeno concorsuale, ritenuto di particolare allarme sociale, applica questo trattamento sfavorevole. 
	- comunque la legge ammortizza il trattamento imponendo la riduzione della pena (per evitare violazione del principio di uguaglianza-ragionevolezza 3 Cost. e di finalità rieducativa della pena 27 c. 3 Cost.)

Tale scelta normativa necessita di requisiti:
- ragionevolezza della scelta che impone il trattamento sanzionatorio, con uno scarto tra sanzione ed elemento soggettivo
- evitare esiti punitivi sproporzionati, che impone meccanismi che consentano di adeguare la pena alle caratteristiche del caso concreto


### Responsabilità oggettive occulte o mascherate
Al di là dei casi sopra esaminati, in cui la dottrina evidenzia ipotesi di responsabilità oggettiva pura, corretti tuttavia dall'interpretazione costituzionalmente orientata della giurisprudenza, possono individuarsi tra le disposizioni di parte generale ulteriori norme che nella loro concreta applicazione si prestano ad "occultare" forme di responsabilità oggettiva (oltre a preterintenzione e condizioni obiettive di punibilità):
- dolus generalis (tutte le conseguenze del fatto voluto sono addebitate a titolo di dolo, anche se diverse da quelle prefigurate nel momento in cui si è posta in essere la condotta)
- dolo colpito a mezza via dall'errore: addebitare la morte avvenuta in modalità del tutto diverse da quelle programmate a titolo di dolo costituirebbe una forma di responsabilità oggettiva
- actiones liberae in causa (artt. 87 e 92 cp) in materia di imputabilità
- colpa in re ipsa (o in astratto): la colpa non può essere presunta nè iuris tantum nè iuris et de iure. Il profilo sostanziale e processuale della colpevolezza sono due facce di un'unica medaglia. Le garanzie processuali vogliono che tutti gli elementi del reato siano provati dall'accusa e non ricavati sulla base di presunzioni
- disposizioni cautelari cd elastiche, quando si ritenga che diano luogo a colpa specifica, omettendo il giudizio di prevedibilità ed evitabilità
- elemento soggettivo nelle contravvenzioni

- Reati aggravati dall'evento, in cui la condotta del reo, di per sè penalmente rilevante, è punita più gravemente allorché ne derivi un ulteriore evento. Si distingue al riguardo se l'evento debba essere necessariamente non voluto dal reo, configurandosi altrimenti una diversa ipotesi di reato, ovvero risulti indifferente se il reo abbia voluto o meno realizzarlo, poiché in entrambi i casi la legge penale prevede un aggravamento della pena allorché l'evento si verifichi:
	1. Aggravanti per cui è rilevante elemento soggettivo: maltrattamenti da cui derivi lesione personale grave o gravissima o finanche la morte come conseguenze ==non volute==: se invece avesse voluto consapevolmente cagionare la lesione o morte, risponderebbe delle diverse fattispecie dolose di lesioni o di omicidio in concorso con maltrattamenti
	2. Delitto di calunnia (368 cp) in cui è punita la condotta di chi incolpa taluno di un reato sapendolo innocente, con l'aggravante della condanna di chi sia stato ingiustamente accusato. Non è necessario in questo caso la volontà dell'esito del giudizio 
		- è stato evidenziato che in queste seconde ipotesi l'evento sia imputato al reo a titolo di responsabilità oggettiva, secondo il brocardo qui in re illicita versatur, tenetur etiam pro casu
		- tale forma di addebito non è stata ritenuta compatibile con il principio di colpevolezza, con la conseguente elaborazione di una interpretazione costituzionalmente orientata delle fattispecie aggravate dall'evento, idonea ad individuare il necessario elemento soggettivo per la responsabilità penale dell'agente anche per l'evento cagionato:
		1. Prevedibilità dell'evento, sotto forma di colpa in concreto, al pari di quanto affermato dalla Cassazione con riferimento alla aberratio delicti e alla morte come conseguenza di altro reato
		2. PRETERINTENZIONE: Dolo della condotta base, da cui deriva l'evento, sostenendo che in caso di reato aggravato dall'evento possa muoversi nei confronti del reo un rimprovero a titolo di preterintenzione: si è sostenuto che in queste ipotesi il reo cagiona per effetto della propria azione od omissione un'offesa più grave di quella voluta, insita nell'evento che aggrava il reato.
		3. Applicazione delle norme sulle aggravanti (art. 59 c. 2 cp) - solo se conosciute o ignorate per colpa o ritenute inesistenti per errore determinato da colpa; nei reati aggravati dall'evento la conoscenza o conoscibilità sarebbe sinonimo di previsione o prevedibilità dell'evento e consentirebbe di individuare il necessario nesso psichico tra l'autore della condotta base e l'evento che ne sia derivato. Tesi criticata in quanto sottoporrebbe l'evento aggravante al giudizio di bilanciamento delle circostanze (art. 69), con esiti potenzialmente paradossali e privazione di rilevanza penale di eventi di particolare gravità.

Vi sono pure delitti aggravati dall'evento per cui l'aggravante è necessariamente voluta (635-ter cp): questi non pongono problemi di elemento soggettivo. 
