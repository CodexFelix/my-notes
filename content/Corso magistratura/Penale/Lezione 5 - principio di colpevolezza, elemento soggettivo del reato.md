[[Principio di colpevolezza]]
[[Colpevolezza nella struttura del reato]]
[[Imputabilità]]
[[Dolo]]
[[Forme del dolo]]
[[Dolo eventuale]]
[[Colpa]]
[[Colpa generica e specifica]]
[[Colpa stradale]]
[[Colpa medica]]
[[Preterintenzione]]
[[Responsabilità oggettiva]]
[[Colpevolezza nel diritto europeo]]
[[Reati aggravati dall'evento]]
[[Cause di esclusione della colpevolezza]]

---
Sab 4 febbraio 23
---


# Pillole
1. Il principio costituzionale di ==personalità della responsabilità penale== impone un nesso di ==causalità morale== tra l'agente e gli ==elementi più significativi della fattispecie== su cui si concentrano l'essenza del disvalore e la misura della sanzione (v. C.cost. 364/1988 e 1085/1988 e 322/2007; inoltre 73/2020 e 55/2021 sul vizio parziale di mente e su 116 cp), ==impedendo forme di responsabilità oggettiva "pura" o "propria"==; sono invece ammesse ==forme di responsabilità oggettiva "spuria" o "impropria==", relative agli elementi secondari o accessori del reato e tecniche di responsabilità "anomala" che aggravano l'entità dell'addebito rispetto all'entità reale del coefficiente morale.
	- Attenzione poi a insidiose forme di responsabilità oggettiva, occulta o mascherata, legate a costruzioni pretorie come il dolo o la culpa "in re ipsa" o meccanismi di presunzione o astrazione o, ancora, a inesigibili parametri di valutazione della colpa ispirati a un inesistente superuomo cautelare
	- Così va letto nell'art. 42 c. 3 l'avverbio "altrimenti", non nel senso del legislatore storico come ammissivo di responsabilità oggettiva pura, ma solo spuria.
	- Così anche i reati di aggravati dall'evento (rissa aggravata da morte, maltrattamenti in famiglia, abuso dei mezzi di correzione aggravati dalla morte) che addebitano apparentemente sulla base del solo nesso causale l'evento aggravatore sono state interpretate in via correttive implicando la necessità di una colpa in concreto
	- Si v. anche giurisprudenza sulla responsabilità del direttore di giornale (art. 47 cp)
	- Solo per il reato preterintenzionale la giurisprudenza non ritiene necessaria l'esistenza di una colpa e che possa essere addebitato in via puramente causale senza alcuna indagine sulla prevedibilità in concreto.
2. La tesi giurisprudenziale unitaria - che ricostruisce la ==preterintenzione in tema di dolo rafforzato dall'evento base meno grave che assorbe==, in termini di intrinseca, inevitabile e astratta ==prevedibilità, l'evento più grave== caratterizzato da progressività lesiva omogenea (Cass. 2273/2022; 18396/2022 sul caso Cucchi) - introduce una ==forma di  responsabilità oggettiva mascherata== che addebita l'evento più grave sulla base di una culpa in re ipsa, su cui si concentrano disvalore e sanzione, sulla base della mera causalità materiale: la tesi incappa quindi negli stessi vizi propri del dolo misto a responsabilità oggettiva, del dolo misto a colpa penale astratta specifica e del dolo misto a colpa generica oggettivata; il tutto sulla base di un giudizio aprioristico e inesorabile di prevedibilità che non funziona soprattutto per un reato base come le percosse, caratterizzato da un notevole scarto rispetto all'evento mortale (si finisce per avvalorare lo schema inammissibile del "dolus generalis" per cui "in re illicita versatur etiam pro caus": l'omicidio preterintenzionale rischia di diventare per questa via un reato di pericolo astratto, come nel caso della morte per infarto della vittima di percosse o di decessi assolutamente anomali rispetto a condotte innocue come calci o spintoni)
	1. in base all'argomento "a fortiori" è necessario, invece, per l'addebito dell'evento letale, che chi versa in re illicità (nell'art. 584 come nel 586, 83 e 116) abbia violato regole cautelari con comportamenti ulteriormente illleciti volti alla creazione di rischi aggravatori, incorrendo in colpa generica in concreto rispetto a tale "quid pluris" concretamente prevedibile da un agente razionale (tesi del "==dolo misto a colpa generica concreta==", che addebita solo l'evento, frutto della violazione cautelare, concretamente evitabile e prevedibile); l'attività illecita è intrinsecamente pericolosa con la conseguenza che, come e maggior ragione  per le altre attività pericolose, richiede misure cautelari volte a evitare la concretizzazione di un rischio maggiore (SU Ronci 225676/2009 a proposito del 586; v. su questa lettura costituzionalmente orientata dell'art. 586 Assise Sassari 2022)
	2. La configurazione di un =="aberratio ictus" preterintenzionale== (Cass. 2019 e 2022) è frutto di un'operazione interpretativa "in malam partem" che partorisce una fattispecie nuova e atipica, esorbitante sia rispetto all'art. 584 (di cui, trattandosi di reato a forma vincolata, manca il requisito strutturale implicito della necessaria identità tra soggetto passivo colpito dalla vicenda progressiva omogenea, requisito necessario per giustificare la presunzione legale della progressività lesiva: un'azione diretta verso A non può per principio essere ugualmente diretta, anche solo in senso oggettivo, verso B); sia dall'art. 82 (di cui manca l'elemento strutturale esplicito dell'identità dell'evento). La "fictio iuris" di cui a tale ultima disposizione non può estendere ulteriormente la responsabilità penale oltre i termini legalmente previsti, dando la stura ad una fattispecie atipica "in malam partem". Meglio, allora, applicare il concorso del reato doloso base e di quello colposo più  grave ex art. 83 cpv cp, dando spazio ad una soluzione più coerente con la realtà psicologica e più rispettosa del principio di personalità, perchè basata sull'accertamento della colpa concreta.
	3. La giurisprudenza ha escluso la configurazione dell'omicidio preterintenzionale a chi, convinto di aver già ucciso con atti violneti, provochi materialmente la morte della vittima che credeva già deceduta (con esalazioni di gas attivate premendo per simulare il suicidio o infilando nel bagagliaio dell'auto il corpo della vittima che poi muore per asfissia), visto che, a seguitio di un ==dolo colpito a mezza via dall'errore== la morte è in questo caso frutto della concretizzazione di una situazione di pericolo estranea al rischio attivato con il reato doloso base di lesioni o percosse (Cass. V. 3946/2003 Belquacem, che applica il concorso di lesioni dolose e omicidio colposo: "nell' omicidio preterintenzionale l' evento morte deve costituire il prodotto della specifica situazione di pericolo generata dal reo con la condotta intenzionale volta a ledere o percuotere una persona. Ne consegue che se la morte della vittima è del tutto estranea all'area di rischio attivato con la condotta iniziale, che era inteenzionalmente diretta a percuotere o provocare lesioni ed è innvece conseguenza di un comportamento successivo, posto in essere a seguito dell'erroneo convincimento della già avvenuta produzione dell'evento mortale, quest'ultimo non può essere imputato a titolo preterintenzionale, ma deve essere punito a titolo di colpa, in quanto effetto di una serie causale diversa da quella avente origine dall'evento di percosse o lesioni dolose"). In base a tale principio è stata annullata con rinvio la sentenza di merito che aveva ritenuto responsabile di omicidio preterintenzionale un uomo che, avendo spinto a terra una donna provocandole la perdita dei sensi, l'aveva creduta morta e, per simularne il suicidio, le aveva posto un cuscino sul volto e aveva staccato il tubo del gas, cagionando con tali ulteriori condotte la morte della stessa per soffocamento
3. Le SU del 2014 (Thyssenkrupp) che accentuano la componente volitiva del ==dolo eventuale== o indiretto (anche detto debole, minimo o bagatellare), richiedono il superamento positivo del dubbio con l'adesione psichica all'evento collaterale. Esse pongono il problema dle criterio applicabile ai reati in cui manchi un agente razionale capace di agire "frigido pacatoque animo", del regime peggiorativo applicabile a quest'ultimo rispetto all'agente impulsivo e della conciliabilità del parametro economicistico con la prima formula di Frank, che, sulla base di un opinabile e illogico giudizio a oggetto ipotetico, porterebbe a escludere l'imputazione per dolo eventuale dell'evento collaterale che ha portato al fallimento del progetto principale anche in caso di acclarata adesione psichica "ex ante"; in definitiva, la formula di Frank non funziona quando l'evento collaterale è incompatibile con il fine principale in quanto dannoso anche per l'autore. Si finisce per inventare, con eleganti formule probatorie di stampo ipotetico, una volontà che non c'è , e che comunque non è possibile provare
	1. La soluzione (v. Caso Vannini: Cass. 1, 9049/2020, App. Roma 30/09/2020, ma anche Cass. 7102/2022 e 3740/2022) mette anche in forse la sopravvivenza di questo dolo eventuale panciuto, in ragione della notevole difficoltà di prova e degli scarsi spazi di autonomia rispetto al dolo diretto (da cui si differenzia solo per l'inferiore grado di probabilità) e alla rafforzata colpa con previsione di cui all'art. 61 n. 3 (che si configura quando l'agente opera in costanza di previsione dell'evento in forza di un dubbio non sciolto: Cass. 4  n. 12351/2020)
4. Il ==dolo d'impeto==, che si connota solo per il profilo cronologico in quanto volontà piena sul piano ontologico, è compatibile con il dolo eventuale (la repentinità non esclude l'adesione a un evento collaterale come mezzo necessario per il fine principale), con l'aggravante teleologica (è possibile la connessione con una coeva e ulteriore intenzionalità), con la provocazione, con i motivi futili, con la minorata difesa; esso è anche compatibile con l'aggravante della crudeltà 61 n. 4 (cd. "dolo di sofferenza"), la quale richiede secondo la giurisprudenza non solo una modalità della condotta, ma anche un diverso atteggiamento soggettivo (malice of passion) di volere lo scarto tra la normalità e diversa modalità eziologica. Ciò in quanto pur essendo superficiale ed emotivo, può essere razionale e tradursi in una volontà non lungamente deliberata ma diretta ad infliggere un dolore terribilmente superfluo (SU 26259/2016, che ha rifiutato l'opposta tesi per cui l'assenza di meditazione impedirebbe di considerare le modalità efferate quali frutto di separata e apposita volontà, essendo pure reazioni impulsive agli stimoli esterni - quindi dolo d'impeto qualitativamente classificato; le SU adottano la tesi del dolo d'impeto come scelta solo cronologicamente estemporanea, ma non di minore gravità ontologica)
5. Secondo la tesi prevalente, il ==fine di profitto,== che connota il dolo specifico nel ==furto== (624 cp) va inteso in senso ampio, comprensivo anche di utilità non patrimoniali (Cass. 4 13482/2020)
6. Il dolo generico del reato di evasione è integrato dalla mera volontà di allontanarsi dal luogo degli arresti domiciliari senza autorizzazione, a prescindere da movente e scopo (Cass. 4 36518/2020, che ha ritenuto integrata la fattispecie del 385 cp a carico del detenuto domiciliare che si sia recato alla più vicina caserma dei carabinieri per manifestare l'insostenibilità della convivenza con la moglie e chiedere di essere portato in carcere)
7. Le ==SU Mariotti== (2018) spiegano che nel diritto penale c'è ancora spazio per l'irresponsabilità per colpa lieve sanitaria da imperizia in caso di applicazione delle linee guida correttamente selezionate (590sexies c. 2 cp, che non è causa di riduzione della tipicità, scusante o scriminante, ma mera causa esimente sul piano della punibilità); la Gelli Bianco è invece più severa della Balduzzi, con le relative conseguenze ex art. 2 cp in materia di successione delle leggi penali nel tempo, nella parte in cui non richiede la gravità della colpa per il caso di negligenza e imprudenza, selezione erronea delle linee guida, decisione di non attuare le linee guida o azione sanitaria in assenza di linee guida.
	1. la soluzione proposta produce la criticata introduzione ermeneutica di un elemento implicito costitutivo della causa di non punibilità, la natura lieve della colpa, non autorizzato dal dato letterale; si tratta di un'integrazione in malam partem, che pone il problema della compatibilità costituzionale de convenzionale di una norma giurisprudenziale interpretativa in malam partem in funzione estensiva della responsabilità penale
	2. il diritto vivente delle SSUU crea, poi, una radicale differenza di trattamento tra colpa per imperizia nell'esecuzione di una linea guida ben scelta e pertinente (sottoposta a regime d ifavore perché risponde solo per colpa grave) e le altre forme di colpa medica (soggette al regime deteriore della rilevanza penale della colpa lieve), differenza irragionevole ai sensi dell'art. 3 Cost.: se si ritiene di introdrre il requisito esimente dato dal grado di colpa, tale elemento discriminante dovrebbe valere per ogni forma di responsabilità medica, Non si capisce perché, infatti, il criterio di valutazione della responsabilità debba essere più severo per la colpa generica (non è semplice negli interventi complessi distinguere imperizia e negligenza, visto che le linee guida sono trasversali, la negligenza contiene spesso una quota di imperizia ed è spesso mascherata nei processi da imperizia); in caso di assenza di linee guida (l'azione medica è più difficile in questo caso); di coraggiosa decisione di non applicare le linee guida o di difficile individuazione delle stesse
	3. in ogni caso non c'è equazione automatica che porti all'affermazione di responsabilità in caso di errore, dovendosi apprezzare portata e grado della colpa (prima imperizia, poi negligenza e imprudenza), l'esistenza di linee guida, l'esigibilità di un comportamento alternativo lecito, l'esito causale in base a giudizio controfattuale e i profili di colpa d''equipe (Cass. 4063/2021; 28316/2020; 14258/2020)
8. L'aggravante della premeditazione è compatibile con il vizio parziale di mente eccezionalmente provocato dal disturbo della personalità ove si acclari con certezza che la persistenza del proposito non sia espressione del quadro sintomatologico del tipo di infermità (Cass. 29487/2020)
9. I principi di proporzionalità della pena e di personalità della pena, espressione di un equilibrio costituzionalmente imposto nella strutturazione della responsabilità penale (C. cost. 251/2012) impongono la commisurazione della pena non solo all'offesa oggettiva, ma anche al disvalore soggettivo (Corte cost. ha per questo dichiarato incostituzionale l'art. 69 c. 4 nella parte in cui impedisce la prevalenza dell'attenuante del vizio parziale di mente sull'aggravante della recidiva reiterata; C.Cost. 73/2020 sul divieto di prevalenza dell'attenuante del vizio parziale di mente (89 cp) sulla recidiva reiterata aggravata ex 99 c. 4; C. cost. 55/2021 per le stesse ragioni ha dichiarato incostituzionale la stessa disposizione nella parte in cui prevede il divieto di prevalenza dell'attenuante di cui all'art. 116 c. 2 cp sulla recidiva di cui all'art. 99 c. 4 cp)