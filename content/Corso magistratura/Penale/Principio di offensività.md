Il principio trova un efficace sintesi nel brocardo ==Nullum crimen sine iniuria==, esprime la necessità che ogni fattispecie penale sia incentrata sull'offesa di un bene giuridico tutelato dalla norma e dall'ordinamento penale.

Verifica dell'offensività di una fattispecie penale passa, per la dottrina dominante in tre fasi:
1. Individuazione del bene giuridico tutelato, con riferimento alla realtà storico-sociale
2. Formulare norme incriminatrici mediante selezione di comportamenti che presentino in astratto una carica offensiva 
3. Predisposizione di tecniche di tutela appropriate e proporzionate al bene protetto


### Fondamento costituzionale del principio
Manca un espresso ancoraggio in Costituzione.
Per lungo tempo il suo fondamento costituzionale è stato posto in discussione

Tuttavia, le principali disposizioni della Carta costituzionale in materia penale sono ad essa riconducibili:
- 25 e 27 Cost. presuppongono commissione di un fatto rimproverabile, così come inteso nelle storiche pronunce 364 e 1085 del 1988. La rimproverabilità presuppone un'offesa al bene giuridico tutelato che può assumere i caratteri del danno o del periocolo.  Peraltro, la distinzione tra pene e misure di sicurezza si trova proprio nel fatto che la pena sanziona un fatto offensivo commesso, riservando alle seconde una funzione preventiva.
- 21 Cost. riconoscendo libertà di manifestazione del pensiero presuppone che le sue limitazioni abbiano come fondamento la lesione almeno potenziale di un bene
- 13 Cost. consente eccezionalmente limitazioni alla libertà personale, da giustificarsi con riferimento alla tutela di beni che la Costituzione considera equipollenti

Ne consegue che:
1. Il principio di offensività è strettamente connesso a quello di legalità; l'offesa, secondo la tesi di Bricola, integra un elemento costitutivo del reato (fatto tipico e offensivo) e quindi deve essere previsto come gli altri dalla legge.
2. Il principio di offensività, insieme a quello di legalità, svolge una funzione di garanzia - richiedendo non la mera tipicità ma anche l'effettiva offesa al bene giuridico tutelato.
3. La fattispecie penale deve essere scritta in maniera tale da ricomprendere già al proprio interno il bene giuridico previsti in costituzione o quantomeno non incompatibili con la stessa (formulazione normativa rispettosa del principio di offensività).

### Concezione critica o acritica (metodologica) del bene giuridico
- Le concezioni metodologiche considerano il bene giuridico lo scopo della norma (visione meramente contemplativa)
- Critica: Il bene giuridico è un bene pre-positivo, precede l'esistenza della norma penale, un parametro di valutazione delle scelte legislative.
- La teoria costituzionale del bene giuridico ha consentito di coniugare queste due visioni: bene giuridico dotato di valenza critica, ma garantito da una cittadinanza intrasistemica, ha seguito due direttrici distinte:
	- Da un lato si è visto nella Costituzione una mappa in cui rintracciare in negativo dei limiti alle scelte legislative. 
	- dall'altro, quella per cui la Costituzione è vista non come mappa, ma come progetto da cui ricavare in positivo beni meritevoli di tutela (obblighi costituzionali di tutela penale)

Franco Bricola è un autore fondamentale nella teorizzazione del principio di offensività. Negli anni ' 70 con la teoria Generale del reato, colloca la Costituzione come punto fondamentale nell'individuazione dei beni e delle tecniche di tutela, aggiungendo due varianti essenziali:
1. Beni giuridici di rilevanza costituzionale, Costituzione non come limite ma come fondamento del diritto positivo. Tesi avversata, in primo luogo dal maestro di Bricola (Nuvolone), che escludeva che gli interessi suscettibili di tutela penale fossero solo quelli costituzionali ritenendola eccessivamente limitante. Queste critiche non tengono conto dell'apertura che Bricola fa a beni non solo previsti in costituzione ma anche rilevanti per la Costituzione, consentendo anche l'emersione di beni attraverso l'attività interpretativa delle Corti.
2. Criterio di controllo della discrezionalità legislativa sul piano delle tecniche di tutela.

Numerosi autori esprimono oggi il timore che la tesi di Bricola possa introdurre obblighi costituzionali di tutela penale (Pulitanò) o anacronismo legislativo data la fissità della Costituzione o ancora inidoneità a selezionare tra i valori riconosciuti della Costituzione, quelli meritevoli di tutela penale (Padovani).

Crisi del principio di offensività costituzionalmente orientato, oggi svolgente una funzione tendenzialmente metodologica.
Vi sono numerose fattispecie in cui la legislazione non tiene conto del fondamento costituzionale del bene giuridico tutelato (es. norma anti-rave, pedopornografia virtuale, ecc.)

Svolge ancora oggi una duplice funzione:
1. di garanzia
2. interpretativa
Spesso nella giurisprudenza viene confuso con quello di materialità.

### Fondamento normativo primario
- 49 c.p. (Reato putativo o impossibile)
	- Reato supposto erroneamente: Cogitationis poenam nempo patitur: nessuno può essere punito per le sole intenzioni
	- Anche ove le intenzioni trovino attuazione in una concreta condotta materiale, è necessario che tale condotta sia almeno idonea a offendere il bene giuridico protetto
- 115 c.p. (non punibilità del mero accordo cui non consegua commissione del reato in concorso)

###### [[Nozione di evento dannoso o pericoloso - in senso giuridico o materiale]]

### La giurisprudenza costituzionale sul principio di offensività
La Corte costituzionale raramente usa il principio di offensività per dichiarare illegittime fattispecie di reato. Questo per non essere tacciata di volersi sostituire al legislatore. (self-restraint)
Tuttavia, il principio di offensività viene evocato come criterio ermeneutico utilizzabie dal giudice al fine di individuare le condotte ==concretamente== punibili.
Inoltre, la Corte, facendo applicazione dei principi di proporzione e ragionevolezza, indirettamente giungono a risultati simili a quelli ottenibili con l'offensività.
- C. cost 62/1986: non dichiara incostituzionalità della norma che punisce la detenzione di esplosivi senza prevedere una soglia di punibilità minima (e quindi i rapporti con la contravvenzione di detenzione di munizioni, 697 c.p.). La valutazione dell'offensività va risolto in concreto dal giudice, applicando il reato impossibile (49 c. 2 c.p.).
- C. cost. 360/1995: è legittima la diversificazione di trattamento tra ==coltivazione== e acquisto/importazione/detenzione ==ad uso personale== di ==stupefacenti==. L'offensività in astratto - riconosciutone il fondamento costituzionale - (nella previsione legislativa) è rispettata data l'assenza di immediatezza tra coltivazione e uso personale e l'indeterminatezza di principio attivo ricavabile dalle piante. Sarà il giudice, nel verificare l'offensività in concreto, a valutare la riconducibilità della fattispecie concreta a quella astratta (e l'idoneità a porre a repentaglio il bene tutelato)
- C. cost. 263/2000: su art. 120 codice penale militare di pace (violata consegna); fonda principio di offensività nell'art. 25 c. 2 Cost., richiedendone sia il rispetto dal legislatore in astratto che dall'interprete in concreto.
- C. cost. 189/1987: dichiara illegittimità di fattispecie che sanzionava ostensione non autorizzata di bandiere straniere, ritenuta non lesiva di alcun bene giuridico. Questa sentenza, pur importante per i principi espressi, non è presa in considerazione data la scarsa rilevanza della norma eliminata.
- 139/2014: in tema di omesso versamento contributi previdenziali senza soglia minima di rilevanza, ha ribadito che spetta al giudice valutare la idoneità lesiva delle condotte
- 172/2014: sullo stalking (612-bis c.p.), la Corte rigetta questione illegittimità della fattispecie di stalking per indeterminatezza dei concetti di stato d'ansia e paura, dichiarando che spetta al giudice ricostruire l'area di tipicità della fattispecie penale applicando anche il canone di offensività.

Pronunce su ipotesi di ==colpa d'autore== (fattispecie punite in ragione delle qualità personali del reo e non per l'obiettiva carica offensiva):
- 354/2002: dichiara incostituzionalità dell'aggravante del 688 c.p. c. 2, che faceva residuare responsabilità penale (il c. 1 era già stato abrogato nel 1999) per la contravvenzione di ==manifesta ubriachezza solo per chi avesse già riportato una condanna per delitto non colposo contro la vita o incolumità individuale==. La Corte accoglie il ricorso sulla base della violazione del principio di offensività (il cui fondamento è rinvenuto nell'art. 25 c. 2 Cost.), che impedisce di trasformare in reato fatti che per la generalità dei consociati non sono illecito penale.
- 249/2010: dichiara incostituzionalità dell'aggravante generale dello stato di clandestinità (art. 61 n. 11-bis c.p.). La norma crea un trattamento penalistico differenziato del soggetto, basata su una presunzione assolua fondata su un tipo d'autore, in contrasto con art. ==25 c.2 Cost. che fonda la responsabilità penale su di un fatto==. L'offensività vincola non solo le scelte dell'an incriminatorio, ma anche del quantum sanzionatorio.
- Corte cost. 211/2022: ritiene legittima la previsione ad hoc del codice antimafia per la guida senza patente di persona sottoposta a misura di prevenzione personale. Questo perché il bene giuridico ordine pubblico impone limitazioni allo scopo di rendere più difficile la possibilità di sottrarsi ai controlli dell'autorità da parte di chi sia sottoposto a misura di prevenzione. La ratio è quindi diversa dalla sanzione amministrativa prevista in generale dal codice della strada. La legittimità è riconosciuta per la specificità dei precetti (diversi da quelli di vivere onestametne e rispettare le leggi, oggetto della dichiarazione di incostituzionalità della sentenza 25/2019 C.cost)

### Applicazioni giurisprudenziali concrete del principio di offensività
Giurisprudenza della Cassazione
##### Coltivazione di cannabis
- SU 28605/2008: confermando la legittimità della punizione di ogni forma di coltivazione, hanno affermato la necessità di valutare la condotta concreta dell'imputato, valutando l'idoneità del prodotto a provocare un effetto drogante
- Cass. 5254/2016 conferma orientamento del 2008
- Sentenze gemelle 28605 e 28606 del 2018 Di Salvia e Valletta
- SU Caruso 12348/2020: il reato di coltivazione è configurabile indipendentemente dalla quantità di principio attivo estraeibile, essendo sufficiente conformità della pianta al tipo botanico e la sua attitudine a giungere a maturazione e produrre sostanza stupefacente. Vengono però escluse le attività di coltivazione di minime dimensioni svolte in forma domestica che per una serie di indici (rudimentali tecniche utilizzate, scarso numero di piante, modestissimo quantitativo di prodotto ricavabile, mancanza di ulteriori indici di inserimento nel mercato degli stupefacenti) appaiono destinate all'uso esclusivamente personale del coltivatore. La corte distingue tra:
	- Tipicità: conformità della pianta al tipo botanico e attitudine a giungere a maturazione e produrre stupefacente. Si prescinde dalla destinazione (uso personale o imprenditoriale) della coltivazione, dato che non esclude la tipicità
	- Offensività: in presenza di indici oggettivi, deve escludersi la punibilità per carenza di offensività in concreto, ferma responsabilità amministrativa ex art. 75 DPR 309/90
> Le SU 2020 non escludono anche la possibilità di fattti tipici e offensivi (quindi punibili) ma di particolare tenuità, cui è possibile applicare art. 131-bis c.p..


##### Falso innocuo, inutile e grossolano
- Cass. 38679/2007: falso nummario grossolano (riconoscibile ictu oculi), non punibile per carenza di offensività in concreto -> reato impossibile per inidoneità dell'azione (49 c.p.)
- Falso inutile: incidente su elementi irrilevanti o comunque estranei alla funzione dell'atto. Non punibile per inesistenza dell'oggetto della condotta (che incide su elementi irrilevanti)
- Falso innocuo: falso ingannatorio ma non lesivo (es. si dichiara il falso per ottenere una prestazione cui si ha comunque diritto)
	- N.B. SU 6591/2009 hanno escluso il falso innocuo in tema di gratuito patrocinio dato che, pur se il soggetto attivo ne ha diritto, viene leso non il patrimonio dello Stato ma il bene giuridico consistente nella corretta decisione del giudice.

