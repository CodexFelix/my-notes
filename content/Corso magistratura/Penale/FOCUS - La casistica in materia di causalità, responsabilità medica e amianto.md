---
23 gennaio 2023
Prof. Luigi MASERA
---

### Esposizione a sostanze tossiche (amianto)
In questi casi la causalità è attiva o omissiva?
Tema controverso e non del tutto superato. Storia:
- Fine anni '80, primi anni '90 primi casi su mesotelioma: causalità omissiva, da accertare ipotizzando il rispetto delle regole cautelari da parte dell'imprenditore responsabile. Conseguenze sul piano politico-criminale: era sufficiente un livello di certezza infinitamente minore rispetto alla conditio sine qua non. Era sufficiente l'aumento del rischio di contrarre malattie per addebitare responsabilità
- Giurisprudenza a partire dalla sent. Cozzini: causalità commissiva (attiva), l'imputato ha introdotto un fattore causale che si è determinato decisivo ai fini della determinazione dell'evento. Viceversa, sarà omissiva quando il rimprovero si fonda non sull'essere intervenuti positivamente ma per non aver fronteggiato un decorso causale già in atto e che l'imputato aveva il dovere di arrestare. Ciò non toglie la valorizzabilità del fatto che il rispetto della regola cautelare avrebbe comunque determinato l'evento, ma opererà sul piano della causalità della colpa


Post di Caringella:
1. Studi sugli aumenti di mortalità dovuti a fattori di inquinamento ambientale: ricerche degli effetti sulla popolazione di una determinata fonte di inquinamento (in ambito lavorativo o ambientale), al punto da identificare un settore della ricerca epidemiologica.
	- Ci sono spazi per stabilire responsabilità penali sulla base di una causalità che dimostri la causazione dell'aumento di mortalità, ossia di un danno alla popolazione? Vicende giudiziarie Eternit Torino, Petrolchimico di Porto Marghera, Ilva di Taranto hanno fornito benzina per accendere i motori
2. La strada della causalità individuale è impervia, se non impossibile. La prova della causalità individuale in termini condizionalistici è pressoché impossibile. Inoltre, sostituire il criterio "ex post" della condicio sine qua non con quello prognostico dell'aumento del rischio significa trasformare in reati di pericolo reati di danno come l'omicidio.
3. Tramontata anche l'idea di applicare il disastro doloso innominato 434 c. 2 cp come reato di pericolo (non può ritenersi l'eccesso di mortalità come evento integrante il disastro che è un evento reale distruttivo innominato), si batte la via dell'"==accertamento alternativo==" (tesi di Masera)
	- Si supera l'idea per cui la causalità epidemiologica non basti. L'accertamento alternativo, meccanismo probatorio, scende in campo quando all'esito dell'istruzione, nonostante le incertezze sulla precisa ricostruzione della fattispecie, risulti comunque provata la colpevolezza dell'imputato. ==Tutte le possibili ricostruzioni hanno in comune tra loro la responsabilità dell'imputato.==
	- L'accertamento alternativo è improprio (e ammesso) quando le incertezze non mettano in discussione l'esistenza del reato e il suo parradigma normativo, ma solo profili estrinseci al fatto e alla colpevolezza (come tempo, mezzi, modalità, contributi nel concorso di persone, caratteristiche della condotta - ad es. false dichiarazione 495 vs falsa testimonianza ex 472).
	- E' invece inammissibile l'accertamento alternativo proprio, in cui non è possibile stabilire con certezza la norma violata. Le garanzie del processo penale impongono la precisa individuazione della norma violata
	- L'accertamento alternativo della vittima (quando vi siano dubbi su quale vittima abbia ucciso l'imputato) rientra nell'improprio: è un'incertezza sulla ricostruzione del fatto da cui non deriva però alcun dubbio in ordine alla colpevolezza dell'imputato o alla qualificazione giuridica della responsabilità
4. Critiche:
	- l'epidemiologia non sarebbe in grado di garantire lo standard di affidabilità da oltre ogni ragionevole dubbio (è una junk o bad science). Si può rispondere che è una valutazione da operare casisticamente
	- Essa introduce surrettiziamente la tesi dell'aumento del rischio. In realtà l'evento da accertare è l'eccesso di mortalità, che rileva ai fini del reato di omicidio mediante lo strumento dell'accertamento alternativo: in riferimento a questo diverso evento il paradigma condizionalistico elaborato dalla Franzese non subisce distorsioni
	- Violazione del principio di legalità: la responsabilità per omicidio o lesioni è addebitata sulla scorta del danno cagionato alla popolazione degli esposti e non sulla base del mero pericolo cagionato.
	- In realtà non vi sarebbe la certezza che un reato sia stato commesso. Replica: la certezza della commissione di un reato c'è - data l'evidenza epidemiologica che fornisce la certezza scientifica che la condotta dell'imputato ha cagionato un certo numero di morti, anche se non univocamente individuabili.
	- è impossibile ipotizzare un'imputazione alternativa in relazione alle vittime individuali: nessuna delle alternative è "accertabile", è impossibile verificare la causalità individuale - essendovi solo spiegazioni epidemiologiche. Replica: L'impossibilità di accertare univocamente alcuna delle alternative è proprio il presupposto che giustifica la necessità di un accertamento alternativo
	- il principio di immutabilità dell'accusa e il divieto di addebiti indeterminati non sono violati dall'imputazione alternativa, che comunque postula la descrizione precisa del fatto
	- il principio di innocenza e  il divieto di responsabilità per fatto altrui è rispettata per il legame eziologico che lega la condotta illecita con il numero di eventi causalmente imputati
	- il paradosso per cui si arriverebbe a punire in sede penale ma a non risarcire in sede civile per mancata identificazione delle vittime. Il diverso standard probatorio in sede penale e civile consente accertamenti diversi e non esclude una condanna anche in sede civile, dove il criterio del più probabile che non può soccorrere alle carenze causalistiche.


