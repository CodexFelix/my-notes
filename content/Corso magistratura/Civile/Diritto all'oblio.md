Il diritto all'oblio ha assunto nel tempo diversi significati: la sua prima accezione è propria dei tempi della carta stampata, quando si faceva riferimento al diritto di un soggetto a on veder riproposte notizie relative a vicende già pubblicate in passato che avevano subito dei cambiamenti durante il lasso di tempo trascorso dalla pubblicazione

Secondo un'ulteriore accezione, come disposto dal Considerando 65 e dall'art. 17 c. 1 Regolamento Privacy UE (679/2016), esso indica il diritto di ottenere la rettifica dei dati personali che lo riguardino e il "diritto all'oblio" se la conservazione di tali dati violi il regolamento o il diritto dell'Unione o degli Stati membri cui è soggetto il titolare del trattamento. In particolare, l'interessato ha diritto di chiedere la cancellazione di quei quei dati personali non più necessari per le finalità per cui sono stati raccolti o altrimenti trattati, quando abbia ritirato il proprio consenso o si sia opposto al trattamento dei dati personali che lo riguardano o quando il trattamento dei suoi dati personali non sia altrimenti conforme al regolamento.

Esiste poi un'altra versione del diritto all'oblio, calata nel contesto della diffusione via internet e dei motori di ricerca, quella "eurounitaria", altrimenti detta "==diritto alla deindicizzazione==", a tenore della quale, trascorso un certo lasso di tempo dagli avvenimenti che l'hanno visto protagonista, un individuo, i cui dati personali figurano su una pagina web, anche se non c'è nulla da obiettare sulla pubblicazione nel sito, può rivolgersi ai gestori dei motori di ricerca o al soggetto che ha pubblicato la pagina per impedire che l'utenza possa servirsi di tali strumenti per trovare la notizia.
- Questa nuova lettura del diritto in esame è stata inaugurata dalla Corte di Giustizia nella sentenza Google Spain del 2014, che ha sancito l'obbligo per un motore di ricerca di rimuovere dai propri risultati (deindicizzazione) i link a quei siti ritenuti lesivi del diritto all'oblio, in quanto recanti una rappresentazione non più attuale della persona e ciò anche quando la loro pubblicazione su tali pagine sia di per sè lecita. La nozione è stata, quindi, positivizzata dal legislatore comunitario nel c. 2 dell'art. 17 del Regolamento Privacy UE 679/2016.
- Recentemente è intervenuta una sentenza della CGUE nel 2019 (in C-507/2017), che si è occupata della portata territoriale del diritto all'oblio, sub specie diritto alla deindicizzazione: la Corte ha specificato che quando un motore di ricerca accoglie una domanda di deindicizzazione in applicazione del regolamento UE è tenuto ad effettuare tale deindicizzazione non in tutte le versioni del suo motore di ricerca, ma in quelle corrispondenti a tutti gli stati membri dell'UE. Si è escluso un diritto all'oblio di tipo planetario, riconoscendo tuttavia la possibilità che tale obbligo planetario possa essere imposto rispetto a singoli e specifici casi dalle autorità di controllo o giudiziarie dei singoli Stati membri, all'esito di un bilanciamento in concreto - condotto sulla base degli standard nazionali di protezione dei diritti fondamentali, all'esito di un bilanciamento in concreto condotto sulla base degli standard nazionali di protezione dei diritti fondamentali fra il diritto della persona interessata alla tutela della sua vita privata e alla protezione dei suoi dati personali e il diritto alla pubblica informazione dall'altro.
- Comunque lo si declini, tale diritto si sostanzia nella pretesa di un individuo a tornare padrone della propria storia personale e recuperarne il controllo anche dopo che la stessa è stata oggetto di divulgazione, ritrovando quindi il diritto alla propria autodeterminazione. Diritto che si concretizza ottenendo la cancellazione di ciò che non appartiene più alla propria identità attuale, agendo quindi su quello che è stato il passato di un soggetto per tutelare il suo futuro, con ciò agevolmente ricollegandosi all'alveo del diritto all'identità personale tutelato dall'art. 3 Cost. e all'art. 2 D.lgs. 196/2003. E infatti, proprio perché l'identità personale fotografa l'individuo nella sua unicità, rappresentandone le caratteristiche in una visione dinamica e come tale soggetta a mutamenti nel corso del tempo, così le vicende e gli accadimenti di un certo momento storico possono non essere più rispondenti all'identità attuale dell'individuo e alla sua proiezione sociale.
- ==Tale diritto non è tuttavia assoluto==: il considerando 65 e il c. 3 art. 17 Regolamento UE specificano che ==va considerata lecita l'ulteriore conservazione dei dati personali quando sia necessaria per esercitare il diritto alla libertà di espressione e di informazione==, per adempiere un obbligo legale, per eseguire un compito di interesse pubblico o nell'esercizio di pubblici poteri di cui è investito il titolare del trattamento, per motivi di interesse pubblico nel settore della sanità pubblica, a fini di archiviazione nel pubblico interesse, di ricerca scientifica o storica o a fini statistici, ovvero per accertare, esercitare o difendere un diritto in sede giudiziaria.

### Il complicato rapporto tra diritto all'oblio e diritto di cronaca
Inizialmente la Cassazione (6919/2018) muovendo dal quadro normativo e giurisprudenziale nazionale ed europeo in materia di riservatezza, ==ha stabilito che il diritto all'oblio può subire una compressione a favore dell'ugualmente fondamentale diritto di cronaca in presenza dei seguenti presupposti==: 1) contributo arrecato dalla diffusione dell'imagine o della notizia ad un dibattito di interesse pubblico; 2) interesse effettivo ed attuale alla diffusione dell'immagine o della notizia; 3) elevato grado di notorietà del soggetto rappresentato, per la peculiare posizione rivestita nella vita pubblica del paese; 4) modalità impiegatte per ottenere e dare l'informazione, che deve essere veritiera, diffusa in modo non eccedente lo scopo informativo, nell'interesse del pubblico e scevra da insinuazioni o considerazioni personali; 5) preventiva informazione all'interessato della pubblicazione o trasmissione in modo di consentire il diritto di replica prima della divulgazione al pubblico. 
La Cassazione ha concluso affermando che ai fini del bilanciamento tra diritti ==non si può prescindere dal caso concreto==. Tuttavia, il principio di certezza del diritto impone l'individuazione di criteri univioci da applicare in ciascuna fattispecie concreta per conoscere preventivamente i presupposti per ammettere il diritto all'oblio e determinare i contorni di quell'interesse pubblico effetivo e di attualità in grado di legittimare la ripubblicazione di vicende personali del passato, dando così prevalenza al diritto di cronaca.

