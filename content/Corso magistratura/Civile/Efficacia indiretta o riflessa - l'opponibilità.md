Il principio di relatività (1372 c.2) riguarda solo gli effetti diretti del contratto, che esso produce come negozio giuridico, espressione di autonomia negoziale, oggetto della volizione delle parti. Non riguarda invece l'efficacia riflessa o indiretta ossia gli effetti che la legge ricollega, anche verso i terzi, al fatto in sè della materiale esistenza del contratto e del relativo rapporto.
Il contratto rileva come mero fatto giuridico, come presupposto per il prodursi di ulteriori conseguenze ed effetti giuridici. La fonte è la legge (effetti legali):
- tutela erga omnes dei crediti e più in generale dei diritti contrattuali, rilevante in virtù del principio di neminem laedere. Le posizioni che il contratto costituisce, modifica o estingue tra le parti devono essere rispettate dalla generalità dei consociati (es. obbligo di astenersi dal cooperare all'inadempimento di uno dei contraenti anche nei contratti ad effetti reali in cui siano violati gli effetti obbligatori di conservazione e consolidamento del diritto acquistato nel caso di doppia alienazione immobiliare)
	- se la violazione delle posizioni contrattuali avviene mediante un secondo contratto incompatibile (cd. in frode al terzo) tale contratto viene in rilievo come fatto giuridico fonte di danno per i terzi (es. doppia alienazione immobiliare o contratti conclusi in violazione di un vincolo precontrattuale come prelazione, opzione o preliminare)

## Regole di opponibilità
Operano su un piano differente da quello della efficacia (regolata dal principio di relatività ex 1372 cc). Se l'efficacia è immediata in virtù del consenso traslativo (1376) ciò basterebbe a dirimere i conflitti tra. titoli eventualmente ingenerati da una vicenda traslativa sulla base del principio prior in tempor potior in iure.
Tale soluzione esporrebbe tuttavia ogni vicenda circolatoria ad un'intrinseca instabilità: nessuno avrebbe mai la certezza di essere titolare del diritto acquistato.
Per tale ragione, il legislatore ha avvertito l'esigenza di introdurre un articolato sistema di regole di opponibilità, ispirate a logiche lato sensu pubblicitarie e basate su fatti o circostanze facilmente conoscibili ab externo.
Bisogna distinguere il piano di fatto da quello di diritto: 
- Fatto: le regole di opponibilità possono condurre alla concreta neutralizzazione del principio di relatività del contratto. La perdita del diritto del terzo non è effetto diretto del contratto inter alios, ma un effetto legale conseguente all'applicazione delle regole dettate dal legislatore in risoluzione dei conflitti tra titoli

Conflitti di tre tipi:
1. Tra acquirente a non domino e terzo titolare effettivo: 1) terzo che dimostri di non aver mai trasmesso il diritto all'alienante o al suo dante causa, quindi il bene è rubato; 2) alienazione sulla base di un titolo invalido; 3) terzo che ha acquisito il diritto a titolo originario in pregiudizio dell'alienante (avendo usucapito il bene)
2. conflitto tra più aventi causa dal medesimo autore: doppia alienazione
3. conflitto con i terzi creditori: inopponibilità del contratto comporta l'aggredibilità del bene o diritto da parte dei creditori dell'alienante pur se si trovi nella sfera giuridica dell'acquirente.

### Criteri di risoluzione diversi in base al tipo di bene
- Mobili: requisito generale di opponibilità è la consegna
	- conflitto tra acquirente a non domino e terzo effettivo titolare: 1153 cc (possesso + buona fede + titolo astrattamente idoneo)
	- idem tra plurimi aventi causa (1155 cc)
	- con i creditori quando l'acquisto è antecedente al pignoramento e risulta da data certa, ma anche se manca la data certa quando ha conseguito il possesso (2914 c. 4)
- Mobili registrati: trovano applicazione le regole sulla trascrizione (priorità nella trascrizione)+
- Università di mobili (greggi, collezioni, ecc.): non vale qui la regola possesso vale titolo (1156), ma nemo plus iuris transferre potest quam ipse habet, sì che il criterio risolutivo è dato dall'anteriorità del titolo di acquisto. Non vi sono esigenze di tutela della sicurezza o speditezza della circolazione tali da giustificare prevalenza dell'apparenza su effettiva titolarità. Resta ferma possibilità di usucapione decennale (1160 c. 2)

- Immobili: regola della trascrizione nei registri immobiliari (2644), che tuttavia non vale nel caso di conflitto tra acquirente e terzo effettivo titolare. In tal caso l'acquirente potrà far salvo il suo acquisto solo ai sensi dell'art. 1159 (usucapione abbreviata decennale); se però l'alienante abbia acquistato in base a contratto nullo o annullato la normativa di riferimento è quella della pubblicità sanante (2652 n. 6 cc)

- Crediti: regola della notificazione al debitore o accettazione da parte dello stesso:
	- 1265 cc, prevale la cessione che per prima sia stata notificata al debitore o dallo stesso accettato con atto avente data certa
	- idem nel conflitto con i creditori dell'alienante: non possono aggredire i crediti in cui la notificazione/accettazione sia anteriore al pignoramento (2614 c 2)
	- l'acquisto del credito non è mai opponibile nei confronti del vero creditore, nel caso di acquisto a non creditore

