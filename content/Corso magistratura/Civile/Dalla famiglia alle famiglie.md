La famiglia è un istituto speciale, a cavallo tra diritto pubblico e privato, tra morale e diritto, tra natura e legge.
E' per questo che il codice civile non definisce la famiglia e l'art. 29 Cost. riconosce i diritti della famiglia come società naturale, sottolineandone così il suo valore pregiuridico e indicando al legislatore l'impegno di rispettarne l'autonomia.
In particolare, dunque, la Costituzione riconosce la famiglia come formazione sociale primaria in quanto l'uomo si completa nel gruppo familiare. Le relazioni familiari sono caratterizzate pertanto dalla naturalità, con la conseguente necessità che il diritto le regoli con norme imperative

Il diritto di famiglia è peculiare rispetto al diritto comune del mercato:
- le norme che la disciplinano sono inderogabili
- le posizioni dei coniugi sono definite da ==status==, non da alcun tipo di contratto
- la famiglia si carartterizza per la sussistenza di ==doveri reciproci== e non di obblighi
- sussistenza, in prevalenza, di ==negozi non patrimoniali== che come tali non possono essere contratti, ==la cui violazione pertanto non può essere fonte di responsabilità contrattuale==, ma aquiliana. Inoltre, la peculiarità del diritto di famiglia, regolato da norme in buona parte di carattere imperativo, ispirate dai caratteri dell'ordine pubblico e del buon costume, ha come conseguenza che questa branca del diritto civile ha ==limitati spazi per l'autonmia negoziale== ex 1322 c. 2 cc, con la conseguenza che ==i negozi del diritto di famiglia sono solo quelli previsti dalla legge e con contenuto legale==

Accanto alle previsioni costituzionali, la famiglia ha subito un processo di ==armonizzazione con le Convenzioni internazionali e la loro interpretazione da parte della giurisprudenza sovranazionale==, che ne hanno ridefinito i confini passando dal modello monistico di proprietà a quello pluralistico:
- con la CEDU si sono riconosciuti molteplici diriti alle famiglie: rispetto alla vita privata e familiare (art. 8), diritto al matrimonio e formazione della famiglia (art. 12), diritto di non discriminazione nel godimento di diritti e libertà convenzionali (art. 13). La Corte EDU ha consolidato la protezione del legame biologico madre-figlio e padre-figlio; ovvero il diritto alla registrazione del cambio chirurgico di sesso.
- Permane la discrezionalità degli Stati membri sul diritto al nome del figlio, sull'adozione omosessuale, nel rispetto dell'interesse del minore, nonché sull'accesso alla cura genitoriale condivisa.
- Anche la Carta di Nizza ha previsto alcuni diritti propri, tra cui quello di sposarsi e mettere su famiglia (Art. 9) o parità uomo-donna (art. 23)

### Internazionalizzazione del diritto di famiglia
Internazionalizzazione del diritto di famiglia, culminata nel Trattato di Lisbona del 2007 ha consentito l'unificazione delle norme di conflitto tra Paesi dell'UE, con conseguente costruzione di un unico e generale diritto europeo familiare, che ha determinato il passaggio ==dalla famiglia alle famiglie==.

L'art. 29 era inizialmente inteso come norma limitativa, che impediva il riconoscimento di una pluralità di modelli familiari, secondo un'interpretazione giusnaturalistica e religiosa della famiglia, con funzione procreativa
Il superamento di tale interpretazione, anche attraverso il viatico dell'==art. 2 Cost., inteso come clausola aperta ad un'atipicità non solo dei diritti inviolabili che delle formazioni sociali==, ha consentito di superare l'idea per cui, essendoci una sola disciplina giuridica, le altre convivenze debbano essere considerate giuridicamente irrilevanti, avendo mera valenza sociale.
Anzi, la mancanza di regolamentazione delle famiglie diverse dal matrimonio consente di applicare un regime più libero ed autonomo: si richiama l'art. 1322 cc per i rapporti patrimoniali e, nel caso delle convivenze more uxorio, il regime delle obbligazioni naturali.
Si entra così in una logica pluralistica che considera il modello matrimoniale riproduttivo come uno solo dei modelli familiari.

Già prima della L. 76/2016 (disciplina delle unioni civili e contratto di convivenza), vi era un dibattito relativo all'ammissibilità del matrimonio omosessuale e in particolare se tale forma di matrimonio fosse nulla o inesistente:
- Cass. 4184/2015 ha affrontato per la prima volta la tematica della configurabilità del diritto alla trascrizione nei registri dello stato civile italiano del matrimonio omosessuale contratto all'estero, affermando il principio secondo cui tale matrimonio ==non può essere trascritto== non in quanto inesistente, bensì in quanto iniodneo a produrre effetti giuridici in ambito nazionale. Il collegio ha altresì ritenuto che il diritto fondamentale di contrarre matrimonio, previsto in Costituzione all'art. 29, è tuttavia ricollegato a persone appartenenti a sesso diverso. La Corte, pur partendo dalle premesse offerte dalla Corte Costituzionale e in specie in merito all'art. 117 Cost., offre un ulteriore interessante sviluppo: la Cassazione non ha affermato l'inesistenza del matrimonio tra i due soggetti, ma ha fatto riferimento all'==inidoneità dello stesso a produrre effetti==: ciò perché le norme internazionali ed europee richiamate dall'art. 117 Cost. non impongono agli Stati la predisposizione di alcuna garanzia per i nubendi dello stesso sesso; esse prescrivono ai giudici nazionali un'interpretazione delle norme del proprio ordinamento quanto più conforme alle disposizioni internazionali ed europee, così come interpretate dalle rispettive corti di riferimento: tale ricostruzione trova conferma anche alla luce di una pronuncia della Corte EDU (2010 in C-34141/2004) la quale aveva ritenuto che la differenza di sesso non costituisse più un requisito minimo indispensabile per l'esistenza del matrimonio.
- Più recentemente Cass, 11696/2018, ribadendo l'intrascrivibilità dei matrimoni celebrati all'estero tra persone dello stesso sesso, ha precisato che il vincolo può comunque essere riconosciuto come unione civile
- SU 16959/2018 hanno precisato che: la controversia avente ad oggetto la validità e quindi il riconoscimento del matrimonio contratto all'estero da persone dello stesso sesso, in quanto attinente allo stato delle persone, spetta alla ==giurisdizione ordinaria== e non a quella amministrativa, anche se la relativa trascrizione nei registri dello stato civile sia stata annullata con provvedimento del prefetto.

### L. 76/2016 sulle unioni civili e convivenza
Legge Cirinnà ha ha introdotto nuove forme liquide e dinamiche di familgia che non devono avere come titolo indefettibile il matrimonio.
In base ai parametri costituzionali e CEDU rientrava nella scelta discrezionale del legislatore le modalità di regolazione delle relazioni affettive omosessuali: se al pari del matrimonio (modello unitario) o con forme diverse (dualistico) e a quali condizioni la convivenza di fatto avrebbe potuto avere rilevanza giuridica e in che misura tale rilevanza avrebbe dovuto essere dettata dalla legge o dall'autonomia negoziale.

1. ==Il legislatore nazionale ha adottato il modello dualistico==, dicsiplinando diversamente le unioni civili omosessuali dal matrimonio, pur richiamando quasi integralmente la disciplina del matrimonio prevista nel codice civile, salvo che in regime di filiazione, adozione, doveri tra soggetti, norme sul cognome e disciplina delle affinità:
	- la legge prevede il procedimento di formalizzazione dell'unione, cause impeditive e strumenti di impugnazione (ricalcanti la disciplina del matrimonio, commi 4 a 8), nonché effetti sul piano dei rapporti personali e patrimoniali e conseguenza della cessazione dell'unione medesima
	- Formazione: tra due persone maggiorenni, mediante dichiarazione resa dinanzi all'ufficiale di stato civile e due testimoni e registrazione nell'archivio dello stato civile
	- Con la costituzione dlel'unione civile, le parti acquistano gli stessi diritti e assumono gli stessi doveri; dall'u.c. deriva l'obbligo reciproco di assistenza materiale e morale e alla coabitazione; entrambe le parti sono tenute a contribuire ai bisogni comuni; le parti concordano l'indirizzo della vita familiare e fissano la residenza comune; a ciascuna spetta il potere di attuare l'indirizzo concordato
	- La L. Cirinnà non prevede il dovere reciproco di fedeltà (come per il matrimonio l'art. 143 cc): ciò si giustificherebbe sul fatto che la fedeltà è connessa alla procreazione. La differenza di trattamento ha suscitato comunque critiche, data l'accezione ampia che si attribuisce al concetto di fedeltà, anche morale e affettiva
	- Nella scelta del'amministratore di sostegno, il giudice tutelare preferisce ove possibile la parte dell'unione civile tra persone dello stesso sesso (conferma della ratio dell'istituto dell'amministrazione, che pone in primo piano i vincoli di solidarietà e fiducia) - ricollegandosi alla già esistente disciplina civilistica che consente la nomina come amministratore di sostegno del convivente ex 408 cc
	- Regime patrimoniale: in mancanza di diversa convenzione patrimoniale è costituito dalla comunione legale dei beni. Le parti non possono derogare nè ai diritti nè ai doveri previsti dalla legge per effetto dell'unione civile
	- Dall'unione civile discendono diritti di ordine successorio, con equiparazione della parte dell'unione civile alconiuge legittimario

Differenze tra unione civile e matrimonio:
1. Cognome: rimessa ai due componenti la scelta del cognome comune e solo per la durata dell'unione (differentemente dal matrimonio che consente di conservare il cognome del marito dopo la morte e talora dopo il divorzio)
2. ==non è richiamato il dovere di fedeltà==, che è invece l'essenza del matrimonio 
3. non è previsto l'intervento del giudice per sanare un eventuale disaccordo nel concordare l'indirizzo familiare (art. 145 cc)
4. ==non opera l'affinità==: manca un richiamo all'art. 78 cc, che alcuni colmano mediante un richiamo indiretto agli artt. 433 e 87 c. 1 cc
5. è speciale il regime dello scioglimento (commi 22/26): non è prevista la separazione; lo scioglimento avviene senza preventiva separazione; non è prevista come causa di scioglimento la mancata consumazione, sono specifici i regimi dei termini e delle procedure
Al netto di queste differenze, le unioni civili appaiono per il resto un vero e proprio matrimonio dal punto di vista dei vincoli personali, del regime patrimoniale relativo alla comunione dei beni, dei diritti successori, della locazione, del Trattamento di fine rapporto.
Tale equivalenza viene effettuata mediante lo strumento del rinvio: impedimento, invalidità, regime paritario, regime patrimoniale (c. 11); diritti e doveri (c. 13); obblighi alimentari, successione (c. 21); scioglimento per rettifica del sesso, sospensione, prescrizione, tutti diritti richiamati rinviando alle disposizioni inerenti al matrimonio.
La ratio di tale rinvio è quella di garantire un regime giuridico analogo, nel rispetto della giurisprudenza costituzionale e sovranazionale. 
Tuttavia, dato il richiamo espresso di talune norme del codice civile, ci si chiede se le norme non richiamate possano essere oggetto di applicazione analogica. Secondo parte della dottrina, la diversa natura dello statuto interno ed essenziale del matrimonio comporterebbe il divieto di estensione delle altre norme del codice civile, con la conseguenza che sono eccezionali quelle richiamate espressamente; secondo altri, invece, noon si può escludere a priori che le altre norme del codice civile non possano essere applicate analogicamente. La deroga, dunque, impedirebbe applicazione automatica, lasciando all'interprete la possibilità di effettuare una valutazione di carattere generale dei precetti del codice civile, specie se attuativi di principi costituzionali ed europei.

### Le convivenze
Già prima della L. 76/2016, giurisprudenza e dottrina avevano da tempo individuato fattispecie che presentavano i tratti fondamentali di una famiglia di fatto, senza tuttavia poter essere ad essa pienamente equiparate. Il riferimento costituzionale di tali fattispecie è l'art. 2 Cost., ove ciò che rileva è essenzialmente il momento ==funzionale== più che quello genetico, l=='attuazione e l'esecuzione del rapporto più che l'accordo che ne sta alla base==.
Nella convivenza more uxorio manca difatti del tutto il momento genetico costituito dall'atto matrimoniale, mentre rileva il comportamento duraturo e protratto nel tempo dei conviventi. Essa può essere definita quale ==stabile convivenza, al di fuori del matrimonio, tra due persne, oggi anche dello stesso sesso, tale da presentare nella sostanza contenuto simile al rapporto che trova origine nel matrimonio.==
Elemento indefettibile è l'affectio coniugalis (relazione interpersonale con caratteri di tendenziale stabilità, natura affettiva e parafamiliare, che si esplica in una comunanza di vita e di interessi e nella reciproca assistenza materiale e morale)

Secondo la Consulta, al rapporto di stabile convivenza consolidato nel tempo anche se di fatto, va riconosciuta rilevanza giuridica, pur senza giungere ad un'equiparazione piena con la famiglia fondata sul matrimonio. Diverso il fondamento nella scala dei valori costituzionali: la famiglia nell'art. 29 Cost., la convivenza more uxorio nella più generale protezione del 2 Cost. (formazioni sociali). Il differente fondamento costituzionale spiega anche il diverso trattamento giuridico, coerente con il principio di ragionevoleza, per cui situazioni differenti non devono essere oggetto di completa equiparazione:
- Regolamento anagrafico (DPR 223/2009) all'art. 4 definisce la famiglia, sia pur ai soli fini anagrafici, come insieme di persone legate da vincoli non solo di matrimonio, parentela o affinità, ma anche vincoli affettivi, coabitanti ed aventi dimora abitativa comune. E' una disposizione specifica e settoriale che riveste però di particolare importanza, data la possibilità di individuare il momento iniziale della costituzione della convivenza; anche se la certificazione anagrafica, atto notorio contenente le attestazioni dell'ufficiale dello stato civile, non è di per sè condizione sufficiente per la dimostrazione dell'esistenza di una famiglia di fatto (non ha valore di prova della veridicità delle dichiarazioni ricevute sul profilo sostanziale, ma di mero indizio ai fini della certificazione dell'esistenza di una convivenza more uxorio), è comunque un indizio rilevante. Occorrerà integrare questo requisito con altri idonei a dimostrare in concreto l'esistenza dei requisiti necessari (affectio familiaris, stabilità, coabitazione ecc.)
- DLL 1726/1918 e L 313/1968 concedono la pensione di guerra al convivente di fatto del caduto e altri benefici in materia di protezione e assistenza degli orfani di guerra a favore dei figli naturali sono previsi dalla L. 365/1958. L. 302/1990 prevede tra i beneficiari delle somme destinati ai superstiti delle vittime del terrorismo anche i conviventi more uxorio
- ==Adozione di minori==: il relativo diritto è ex lege previsto a favore dei ==soli soggetti uniti in matrimonio da almeno 3 anni==, senza che sia intercorsa separazione neppure in via di mero fatto. ==Disciplina è stata ritenuta pienamente legittima dalla Corte costituzionale== per la maggior idoneità della famiglia fondata sul matrimonio a garantire stabilità e sicurezza. Non è leso l'art. 2 Cost. in quanto l'adozione non  rientra nei diritti fondamentali. Diverso il discorso del computo del periodo di convivenza antecedente al matrimonio: la Corte, sottolineando come un matrimonio preceduto da convivenza sia ulteriore indice di stabilità, ha invitato il legislatore ad intervenire (cosa che è stata fatta con L. 149/2001 che ha consentito l'applicazione dell'istituto anche alle coppie conviventi da almeno 3 anni, purché coniugate al momento della domanda)
- La L. 40/2004 in materia di fecondazione artificiale ha ricompreso anche le coppie di fatto, escludendo invece i singles
- l'art. 337-sexies ha previsto che il diritto al godimento della casa familiare ossa venir meno non solo nel caso in cui l'assegnatario contragga nuovo matrimonio, ma anche nell'ipotesi in cui intraprenda una convivenza di fatto

Da tali indicazioni normative, la giurisprudenza ha tratto spunti per la ricostruzione dell'istituto, avendo riguardo soprattutto al regime delle ==contribuzioni economiche in corso di rapporto==
- un primo orientamento inquadrava le elargizioni in corso di convivenza nell'ambito delle ==donazioni remuneratorie== (ottica indennitario-retributiva basata su relazioni intercorrenti tra soggetto debole e uno forte)
- si è passati alla diversa configurazioni come ==obbligazioni naturali==, in una diversa visione solidaristica, che concepiscce le attribuzioni tra conviventi come imperniate alla collaborazione paritaria e reciproca assistenza. Tale ricostruzione impedisce di incorrere in nullità per mancanza di forma pubblica dell'atto donativo (782 cc). 
- La giurisprudenza di legittimità ha tuttavia evidenziato come non possano considerarsi obbligazioni naturali le attribuzioni aventi come fine esclusivo l'arricchimento del partner,slegate da qualsiasi rapporto di proporzionalità con i doveri morali e sociali reciprocamente assunti. In tal caso, dunque, sarebbe ammissibile il diritto alle restituzioni, tenuto conto delle caratteristiche del caso concreto e della situazione patrimoniale e sociale del solvens.
- Al contrario, riguardo alle attribvuzioni effettuate tra conviventi omosessuali, la Cassazione si è espressa in termini di donazioni remuneratorie ("attribuzioni gratuite compiute spontaneamente e nella consapevolezza di non dover adempiere a nessun obbligo giuridico, morale o sociale per compensare i servizi resi o promessi dal donatario"), con conseguente necessità di forma solenne

Regime degli ==acquisti compiuti in costanza di convivenza== (==salva l'esistenza di un accordo== ex 1322 c.c che regolamenti espressamente il regime giuridico e più in particolare salva l'ipotesi di un contratto di convivenza ex L. 76/2016 art. 1 c. 50) ==deve ritenersi che ciascun convivente resti titolare esclusivo di quelli da lui compiuti in nome proprio==, sui quali l'altro convivente non può avanzare alcuna pretesa di contitolarità. CIò non significa lasciare privo di ==tutela colui che abbia contribuito== al ménage familiare con la propria attività lavorativa o altri apporti. L'ordinamento offre a tal proposito lo strumento dell'==azione di ingiustificato arricchimento== (art. 2041 cc) pur ponendosi il problema dell'esatta quantificazione dell'arricchimento ingiustificato e del relativo depauperamento. Ovviamente, tale rimedio potrà essere utilizzato ==solo per quelle prestazioni esorbitanti l'ordinario onere di contribuzione== alla vita familiare, altrimenti dovendosi considerare la contribuzione del partner adempimento di un'obbligazione naturale e dunque irripetibile.
Quanto ai negozi atipici ex art. 1322 c. 2, la giurisprudenza pacificamente rinviene in tali contratti un interesse giuridico meritevole di tutela in quanto volti a dare un assetto a situazioni rilevanti ex art. 2 Cost. Oggi il contratto di convivenza rinviene la propria disciplina nell'art. 1 c. 50 L. 76/2016 (che ne determina contenuto, ipotesi di scioglimento). I conviventi potranno dunque disciplinare modi di contribuzione alla vita comune, regime degli acquisti compiuti in regime di convivenza, conseguente derivanti da eventuale cessaizione della stessa ovvero l'assegnazione della casa paraconiugale. In mancanza di tali accordi, vincolanti per le parti e dunque coercibili, l'unica forma di tutela è quella oferta dalla soluti retentio propria delle obbligazioni naturali.

Prestazioni lavorative rese tra persone conviventi (ma anche tra coniugi, parentela, affinità o relazioni meramente affettuose):
- in passato la giurisprudenza presumeva la gratuità di tali prestazioni, superabile solo attraverso la prova rigorosa che tale collaborazione si "atteggi" alla stregua di prestazione di lavoro subordinato
- il legislatore, per evitare il rischio di sacrificare troppo il collaboratore, ha invertito la presunzione, incidendo sulla qualificazione anche con riferimento al convivente di fatto
- Se tale collaborazione ha concorso all'acquisto di beni e alla produzione di reddito en on sono riscontrabili gli estremi della società di fatto o di un impresa familiare, sarà esperibile l'azione di ==ingiustificato arricchimento==. Tuttavia, altro orientamento sostiene che detto istituto non sia applicabile quante volte l'arricchimento possa dirsi giustificato, in quanto la prestazione sia stata eseguita in base ad un rappoto contrattuale o sia stata prestata spontaneamente.
- In merito al diritto del convivente more uxorio alla ==retribuzione per l'attività lavorativa prestata in favore dell'altro== secondo giurisprudenza costante, pur presumendosi che ogni attività oggettivamente configurabile come prestazione di lavoro subordinato sia effettuata a titolo oneroso, essa può essere ricondotta ad un rapporto diverso, istituito affectionis vel belevolentiae cause, caratterizzato da gratuità della prestazione ove risulti dimostrata la finalità solidaristica in luogo di quella lucrativa (Cass. 11089/2012 e Cass. 1833/2009). E ciò perché l'attività lavorativa e di assistenza svolta in un contesto familiare in favore del convivente more uxorio trova di regola la causa nei vincoli di fatto di solidarietà e affettività esistenti, alternativi rispetto ai vincoli tipici di un rapporto a prestazioni corrispettive, qual è il rapporto di lavoro subordinato: non potendosi escludere che talvolta le prestazioni svolte possano trovare titolo in un rapporto di lavoro subordinato, che deve essere rigorosamente dimostrato (Cass. 5632/2006 e 19304/2015)
- Ci si è chiesti se la disciplina in materia di ==impresa familiare  sia applicabile analogicamente alla famiglia di fatto==. Tale possibilità, negata in passato da Cassazione (22405/2004) per cui "l'elemento fondamentale dell'impresa familiare non è l'apporto lavorativo, nè i legami affettivi, ma la famiglia in senso chiaro e legittimo individuata nei più stretti congiunti", è oggi ammessa dalla L. 76/2016 che ha introdotto l'art. 230-ter cc

==Diritto a vivere nella casa familiare==: Cass. 7/2014 ha stabilito che la "convivenza more uxorio", quale formazione che dà vita ad un autentico consorzio famliare, determina, sulla casa di abitazione ove si svolge e attua il programma di vita comune, un potere di fatto basato su un interesse proprio del convivente ben diverso da quello derivante da ragioni di mera ospitalità, tale da assumere i connotati tipici di una ==detenzione qualifiicata== che ha titolo in un negozio giuridico di tipo familiare. Qualifica che consente di esercitare ==la tutela possessoria anche verso i terzi==.
==In caso di cessazione della convivenza== more uxorio, la giurisprudenza ha ritenuto sussistenti i presupposti che giustificano l'==emissione di un provvedimento cautelare di rilascio dell'immobile== da parte dell'altro convivente che continui ad occupare la casa di comune abitazione di proprietà dell'altro partner. Si ritiene, dunque, che la fine della convivenza ==determini anche la fine dell'uso comune della casa di abitazione==, in quanto la detenzione qualificata non può assurgere a possesso o esercizio di diritto di proprietà o altro diritto reale.
==La situazione muta nell'ipotesi in cui vi sia prole==: in questo caso è stato riconosciuto il diritto del convivente non proprietario della casa a esercitare non solo la tutela possessoria, ma anche ad ==ottenere l'assegnazione della casa familiare== (in applicazione dell'art. ==337-sexies== cc). Tutela analoga è stata riconosciuta al convivente more uxorio con prole nel caso in cui la casa sia di proprietà comune. In tali ipotesi, l'allontanamento di uno dei conviventi dalla casa in cui entrambi vivevano con la prole naturale fa venire meno la situazione di compossesso, determinando il possesso esclusivo dell'abitazione a uno solo dei conviventi.
La cessazione della convivenza produce effetti anche nelle ipotesi in cui la casa destinata ad ==abitazione sia oggetto di locazione==: 
- già prima della L. Cirinnà l'orientamento maggioritario riconosceva il diritto del covivente di succedere nel contratto di locazione stipulato a nome dell'altro partner. La Corte Cost. 404/1988 aveva infatti dichiarato l'illegittimità costituzionale dell'art. 6 L. 392/1978 nella parte in cui non prevedeva tra i successibili nella titolarità del contratto di locazione anche il convivente more uxorio, così intendendo garantre il dovere di solidarietà sociale anche al convivente destinatario di tutele anche dopo la morte del conduttore. Diritto è stato oggi positivizzato dall'art. 1 c. 44 L. 76/2016

Cessazione della convivenza: morte di uno dei partner, ingenerando non pochi problemi quanto ai profili successori e riconoscimento della tutela aquiliana in favore del partner superstite:
- artt. 586 e 582 escludono dalla successione legittima il convivente more uxorio, determinando il sorgere di questioni di legittimità costituzionale, ritenute infondate dalla Consulta che ha sostenuto l'impossibilità di equiparre la convivenza al coniugio sulla base che il riconoscimento della prima come titolo di vocazione legittima all'eredità contrasterebbe con le ragioni di diritto successorio, il quale richiede l'individuazione dei successibili in base a rapporti giuridici certi e incontestabili (quali il coniugio, filiazione, adozione o parentela legittima). Tale esclusione del convivente dai successibili non viola il principio di tutela delle formazioni sociali in cui si sviluppa la persona umana, in quanto ==il diritto di successione non rientra tra i diritti inviolabili dell'uomo.==
- Quanto alla possibilità per il convivente more uxorio di invocare la ==tutela aquiliana in caso di morte del partner==, 
	- un primo e lontano orientamento ostile a tale estensione della tutela aquiliana, riteneva che il danno ex 2043 fosse solo quello derivante da lesione di un diritto, di talché il convivente dovesse dimostrare il proprio diritto ai vantaggi e alle prestazioni della persona deceduta tale da giustificare l'obbligo in capo al responsabile della morte del partner di provvedere al mantenimento. Inoltre, la giurisprudenza riteneva che tale diritto dovesse derivare da una norma di legge ovvero da un patto e, in assenza di entrambi i presupposti,, il convivente more uxorio era considerato sprovvisto della legitimatio ad causam necessaria per ottenere il risarcimento del danno.
	- L'==evoluzione giurisprudenziale ha riconosciuto la risarcibilità del danno patrimoniale e non patrimoniale anche a favore del convivente more uxorio==. Con riferimento al ==danno non patrimoniale==, la SC ha rilevato che ==tale perdita genera una sofferenza assimilabile a quella patita nell'ambito della famiglia== (cas. 2988/1994 e 8976/2005) che sussiste sull'attore l'onere di dimostrare l'esistenza di un rapporto affettivo e patrimoniale, la vicendevole assistenza materiale e morale e la durata di una comunanza di vita tale da dimostrare una stabilità della convivenza assimilabile alla stabilità che caratterizza il rapporto di coniugio. ==Quanto al danno patrimoniale==, la SC afferma la risarcibilità a condizione che il convivente provi il ==contributo stabile (patrimoniale e personale) dato in vita dal partner deceduto== e che tale contributo sia venuto meno a causa dell'evento morte.

==Obbligazioni contratte da un convivente nei confronti di terzi, pur se non nell'interesse della famiglia==: ==si tende ad escludere la responsabilità dell'altro convivente che non abbia partecipato all'atto==. Ciò ==a meno che== la convivenza more uxorio esprima una situazione idonea a ==ingenerare nei terzi l'apparenza dello stato coniugale==, in quanto i partner si comportano, appaiono e dunque possono essere considerati all'esterno come coniugi. Solo in via eccezionale e ricorrendo i requisiti idonei a fondare una situazione di apparenza giuridicamente rilevante, l'esigenza di tutelare il terzo in buona fede può determinare la ricostruzione in chiave di responsabilità solidale dei conviventi, altrimenti restando il principio generale di personalità della responsabilità.
Ove si fosse trattato di obbligazioni assunte nell'interesse della famiglia, l'adempimento del convivente di fatto dell'obbligato rientra nell'ambito delle obbligazioni naturali, con conseguente impossibilità del solvens di agire nei confronti dell'accipiens per ripetizione di indebito.

### La legge Cirinnà ha cristallizzato l'evoluzione pretoria
Ai sensi dell'art. 36 si intendono conviventi di fatto le persone maggiorenni unite stabilmente da legami affettivi e di reciproca assistenza morale e materiale non vincolate da rapporti di parentela, affinità o adozione, da matrimonio o unione civile. ==Tale definizione conferma l'orientamento per cui l'unione di fatto, per assumere rilevanza, non può tradursi in mera "coabitazione"==, restando prive di qualsivoglia tutela le coppie ==prive del requisito fondamentale della stabilità==, che optano per un impegno di convivenza sporadica.

Il legislatore ha attribuito rilevanza alle convivenze stabili e more uxorio prevedendo un ==regime legale leggero==: sono previsti solo doveri patrimoniali e personali; il contratto di convivenza può disciplinare esclusivamente un regime patrimoniale. 
Accanto al regime legale leggero si affiancano norme settoriali che disciplinano le convivenze (in particolare in materia di locazioni, risarcimento del danno, diritto di visita al carcere, trattamento ospedaliero)
La L. 76/2016 non fa altro che codificare la ricostruzione giurisprudenziale in materia di conviventi di fatto, ritenendo la convivenza sussistente tutte le volte in cui due soggetti sono uniti dal carattere affettivo caratterizzato da assistenza morale e materiale. Emerge alla base la considerazione secondo cui la famiglia di fatto è un consorzio familiare che ha fondamento nell'art. 2 Cost e che dunque è centro unitario di interessi giuridicamente rilevanti, anche se meno stabile e vincolante del matrimonio.
==Non è sancita una parificazione totale del matrimonio e delle relazioni fattuali: ==mentre infatti il primo è un istituto fondamentale del diritto, da cui discendono conseguenze stabili e ineludibili (si pensi al dovere di mantenimento o alimenti al coniuge, dovere persistente anche a divorzio avvenuto), la convivenza è una situazione di fatto scelta da chi intende sottrarsi ai doveri di carattere pregnante connessi al matrimonio e riservarsi, invece, la possibilità di un commodus discessus in conseguenza dei caratteri di precarietà e revocabilità unilaterale ad nutum propri della convivenza di fatto.

Con riferimento ai rapporti tra conviventi, in mancanza di un vincolo giuridicamente impegnativo tra le parti e di indicazioni normative di riferimento, resta fermo che ==dalla convivenza non derivano obblighi nè sul piano personale, né su quello patrimoniale==.
Relativamente al ==piano personale==, è stato sottolineato come non sia riscontrabile alcun obbligo giuridico di fedeltà, coabitazione, assistenza tra conviventi more uxorio, presentandosi piuttosto la spontanea osservanza di siffatti comportamenti quale indice ricognitivo primario dell'esistenza di una convivenza. In mancanza degli stessi sarà infatti alquanto difficile poter parlare di famiglia di fatto, venendo in rilievo più che altro un mero rapporto occasionale.
==Pure con riferimento alla sfera patrimoniale, resta salvo l'orientamento consolidato per cui nessun obbligo di contribuzione possa essere configurabile a carico dei conviventi, in mancanza di espressa previsione di legge==. Ciò determina l'insussistenza di alcun diritto al mantenimento o agli alimenti sia durante la convivenza che a seguito della sua cessazione; la convivenza, infatti, è situazione caratterizzata da precarietà e dunque revocabile unilateralmente in qualsiasi momento.

##### L'autonomia privata conquista spazio: il contratto di convivenza
E' possibile una regolamentazione contrattuale degli aspetti patrimoniali, non invece di quelli personali , sottratti alla disponibilità delle parti.
- ==La giurisprudenza da tempo riconosce la possibilità a conviventi, anche omosessuali, di stipulare, nell'ambito della generale autonomia negoziale, accordi o contratti di convivenza== purché diretti a realizzare interessi meritevoli di tutela ex 1322 c. 2 cc e non contrastino con norme imperative, ordine pubblico o buon costume. Si tratta di accordi patrimoniali che rientrano nella disponibilità delle parti (ad es. scelta e spese per l'abitazione comune; disciplina doni e altre liberalità; inventario, godimento, disponibilità e amministrazione dei beni comuni; diritti acquistati in regime di convivenza, ecc.) Eventuali dubbi in punto di meritevolezza di tutela sono stati superati sulla base della considerazione che appare degna di protezione ogni pattuizione la quale si prefigga di evitare liti future e di fornire un minimo di sicurezza economica al partner "debole". Può aggiungersi che gli aspetti salienti di tali convenzioni dovrebbero essere costituiti dall'assunzione di un obbligo reciproco di contribuzione all'interesse della famiglia (ovvero di mantenimento a carico di uno dei convivento verso l'altro), con la specificazione delle relative modalità qualitative e quantitative, nonché dell'eventuale regime degli acquisti da operarsi separatamente o congiuntamente. Non vanno trascurate neppure le intese relative alla gestione della responsabilità genitoriale, sia nella fase fisiologica che patologica del rapporto. 
- ==Il nuovo istituto positivizzato dalla L. Cirinnà, "contratto di convivenza" abbraccia tutte quelle intese di contenuto patrimoniale== che i conviventi - indipendentemente dall'esistenza di un impegno formale a condividere la future esistenza, ma comunque sul presupposto di quest'ultima - possono concludere ==al fine di regolare i rispettivi rapporti economici==, sottoponendo a regole prefissate la soluzione degli eventuali problemi che potrebbero insorgere durante il menage. Infatti, al fine di garantire istanze di stabilità all'interno del rapporto di convivenza, il legislatore consente di disciplinare i rapporti patrimoniali relativi alla loro vita in comune con la sottoscrizione di un ==contratto di convivenza== (c. 50 L. Cirinnà), la cui disciplina si applica alle coppie eterosessuali non coniugate e quelle dello stesso sesso che non abbiano costituito unione civile. Si è così provveduto alla tipizzazione di un contratto in precedenza atipico, giuridicizzando doveri in precedenza riconducibili esclusivamente alla species delle obbligazioni naturali. Se la coppia non volesse concludere un contratto di convivenza, potrebbe comunque utilizzare gli strumenti di diritto comune per disciplinare alcuni o tutti i profili patrimoniali del menage, ponendo in essere uno o più contratti ai quali si applicheranno le regole codicistiche, mentre per gli altri profili del rapporto verrano in considerazione le previsioni sulla "convivenza di fato"
	- per la stipula del contratto tipico di convivenza, il c. 37 dichiede la ==dichiarazione anagrafica di convivenza== di cui all'art. 4 e 13 c. 1 lett. b) dpr 223/89: tale dichiarazione anagrafica rappresenta ==elemento costitutivo della convivenza tipica==. Tuttavia, ==parte della dottrina ha ritenuto che la mancanza di tale dichiarazione non osti alla configurabilità della convivenza di fatto tipica, in quanto mero atto di accertamento,, probatorio== della sussistenza degli elementi costiuttivi, che ineriscono solo alla fase genetica del rapporto di convivenza (orientamento corroborato da una pronuncia di merito Trib. Milano 2016 che ha qualificato la dichiarazione anagrafica come strumento di prova e non come elemento costitutivo ritenendo, inoltre, che il c.36 richiami tale dichiarazione al solo fine di accertare la stabile convivenza). Altra parte della dottrina attribuisce invece rilevanza costitutiva alla dichiarazione anagrafica, ritenendo che ciò che e,erga dalla lettura della norma, che non attribuisce natura meramente probatoria alla dichiarazione (bensì elemento essenziale ai fini delal qualificazione in termini di stabilità del rapporto). Inoltre, anche la ratio legis, la dichiarazione anagrafica non può che avere  natura costitutiva, in quanto se così non fosse si attribuirebbe all'interpretazione il compito di iandividuare il significato dell'avverbio "stabilmente", ingenerando una situazione di incertezza. 
	- Alla luce di ciò tale orientamento conclude che, ai fini della convivenza di fatto, ai fini dell'individuazione della definizione della convivenza di fatto, ocorre individuare ==3 elementi costitutivi:== 1. oggettivo: due persone unite stabilmente da legami affettivi di coppia e reciproca assistenza morale e materiale; 2. elemento negativo: assenza tra conviventi di rapporti di parentela, affinità, adozione e matrimonio, oltre che di vincolo di unione civile; ==3. elemento pubblicitario: registrazione anagrafica.==
	- Ai sensi del c. 50 L.76/16 ==il contratto di convivenza deve essere redatto in forma scritta a pena di nullità==, con atto pubblico o scrittura privata con sottoscrizione autentica di notaio o di un avvocato
	- La disciplina del contratto di convivenza risponde ad esigenze di solidarietà familiare, consentendo di adottare un regime di comunione dei beni che - a differenza del matrimonio - trova la propria origine in un accordo tra le parti, lasciando all'interprete il compito di stabilire dse da tale scelta derivi una forma di comunione ordinaria o simile a quella legale
	- Il dovere di contribuzione e assistenza morale e materiale assume i caratteri della giuridicità, traendo fondamento diretto dal dovere di solidarietà che si collega alla rilevanza costituzionale della formazione sociale costituita dalla coppia degli affetti, secondo il disposto dell'art. 2 Cost. I doveri do solidarietà sono dunque vere e proprie obbligazioni, con conseguente superamento della necessità di ricorrere alla categoria delle obbligazioni naturali
	- Il legislatore riconosce ai contraenti la ==possibilità di modificare il regime patrimoniale in corso di convivenza==, con le modalità di legge: sì che deve reputarsi ormai superato l'orientamento volto a ritenere inapplicabili alla convivenza more uxorio e più in generale alla famiglia di fatto le norme in tema di regime patrimoniale previste per la famiglia nata dal matrimonio e, nella specie, di convenzioni matrimoniali intese quali negozi bilaterali tra le parti del connubio, con i quali esse - nell'ambito dell'autonomia privata riconosciuta dall'ordinamento - escludono o modificano il regime patrimoniale legale.
	- Il c. 53 prevede il ==contenuto minimo del contratto di convivenza==: l'orientamento prevalente considera tale contenuto meramente esemplificativo, potendo le parti ampliarlo prevedendo, ad esempio, assetti patrimoniali diversi da quelli previsti dalla legge. ==Nonostante il c.50 preveda espressamente la possibilità di disciplinare esclusivamente rapporti patrimoniali, parte della dottrina sostiene che essendo il c. 53 norma meramente esempplificativa, possano essere disciplinati anche aspetti personali== (es. reciproca assistenza morale e materiale), sulla base dell'incipit del contratto di convenienza che deve recare l'indicazione dell'indirizzo indicato da ciascuna parte al quale sono fatte le comunicazioni inerenti al contratto medesimo così come l'indicazione della residenza non ha pure carattere patrimoniale. ==In senso opposto opina chi rileva che le limitazioni alla sfera personale possono essere imposte solo per legge==, in nome del principio di intangibilità della libertà personale in assenza di vincoli familiari stabili.
