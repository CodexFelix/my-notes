- La prelazione in generale è un concetto relativo, si viene preferiti (a parità di condizioni) con riferimento ad un altro contraente.

### Non è tipizzata dal legislatore, a differenza dall'opzione, ma è meritevole di tutela
- E' meritevole di tutela? Sì il codice prevede delle forme legali di prelazione (732 cc per i coeredi in comunione ereditaria sulle quote, efficacia legale del retratto successorio anche verso i terzi); prelazione agraria (verso il proprietario confinante); prelazione urbana (a favore del conduttore ad uso non abitativo, cioè il commerciante, per tutelare l'avviamento); prelazione a favore dello Stato per i beni culturali
- La funzione della prelazione è concentrazionaria (di concentrazione soggettiva o reale)
	- Concentrazione soggettiva (ratione subiecti) in quella ereditaria (giustificata dal vincolo familiare e non dalla comunione dei beni), ad es. la prelazione opera solo tra eredi (a tutela della famiglia) e non negli altri casi di comunione (anche nel caso di comunione legale sorta su alcuni beni dell'asse ereditario a seguito dello scioglimento di quella ereditaria)
	- Concentrazione reale per quella agraria, al fine di evitare la dispersione delle unità colturali (44 Cost.)
- La funzione concentrazionaria è meritevole di tutela anche quando predisposta da parte di privati (ad es. regolamento condominiale o altro contratto che preveda una causa di prelazione a favore degli altri condomini)
- Il contratto di somministrazione prevede una clausola di preferenza (1566) a favore del somministrante; ma è tuttavia un patto riguardante gli affari e limitativo della concorrenza, pertanto è previsto un limite temporale a 5 anni (come da regola generale per patto di limitazione della concorrenza ex 2596)
	- 1379 cc del pari prevede un limite temporale al divieto di alienare -> è un negozio di configurazione, pur se con effetti in negativo ed ha efficacia solo tra le parti. La meritevolezza di una delle parti è espressione della causa economico-individuale.
	- pactum de modo contrahendo

Da tutti questi indizi positivi, che hanno nel loro insieme rilevanza sistematica, il patto di preferenza è meritevole di tutela secondo l'ordinamento; tuttavia non ha efficacia verso i terzi, non è pertanto trascrivibile e non è eseguibile in forma specifica - e neppure è possibile ottenere in via risarcitoria ottenere l'interesse positivo alla conclusione del contratto dato che sarebbe un aggiramento del risultato vietato dalla legge.


### Che natura giuridica ha il patto di prelazione?
Varie le tesi giurisprudenziali
1. Prelazione è un preliminare unilaterale (pactum de contrahendo) (Cass. 3177/2017);
	- è preliminare perché un soggetto si obbliga nei confronti dell'altro alla stipulazione del contratto (mi impegno a stipulare alla ricorrenza delle condizioni), impegno gravante solo sul promittente - è unilaterale. 
	- è pure condizionato, mi impegno a vendere solo se decidessi di vendere quel bene e sempre che le condizioni che mi offri sono analoghe a quelle cui intendo vendere. La condizione è potestativa, data la volontarietà di scegliere se vendere (si volam) - non è del tutto potestativa dato l'impatto sul patrimonio del venditore che ha la scelta di vendere.
	- E' pure prelazione il patto con cui si stabilisce che il compratore si impegna a rivendere il bene al prezzo cui intende vendere dimezzato (in quanto comunque determinato per relationem, il caso giurisprudenziale riguardava una pista da sci); Viceversa è un preliminare unilaterale se non è relazionato al prezzo di mercato, ma è a cifra fissa (es. 100k$) 
	- Conseguenze: da questa tesi discende l'applicabilità del 1351 cc (requisito formale per relationem) e la tutela ex 2932 (esecuzione in forma specifica), pur se inopponibile ai terzi
2. E' un pactum de non contrahendo: è un impegno a non vendere a terzi prima di aver interpellato il prelazionario.
	- è sia obbligo negativo: di non vendere prima di aver effettuato la denunciatio
	- è quindi anche obbligo positivo, un obbligo di mera denunciatio, attuale e incondizionato
3. (Preferibile) ==E' un pactum de modo contrahendi==: è un'intesa preparatoria che si contrappone sia agli accordi preparatori che all'opzione
	- negozio di configurazione, contratto normativo, contratto de modo contrahendi cum tertio (come nei contratti di distribuzione es. franchising):

### Quale tutela a fronte della violazione del patto di prelazione?
- La prelazione non è trascrivibile e opera solo inter partes, a differenza del preliminare
- Non determina neppure certezze sulla stipula del definitivo (dato che c'è una potestatività da parte di chi la promette, sul se vendere o meno) 
- Nell'opzione e nel preliminare bilaterale puro (contratti preparatori la cui violazione è in via di principio inadempimento contrattuale) c'è un obbligo a contrarre o addirittura una soggezione al diritto potestativo dell'altra parte
- Viceversa, la prelazione è un'intesa preliminare (al pari dei contratti normativi) regola le modalità con cui si faranno i futuri contratti (modalità di comportamento precedente la stipula). La violazione dei contratti normativi è forma di responsabilità ==precontrattuale==, ma non si è assunto un obbligo a contrattare
- Si arriva all'effetto paradossale che l'inadempimento della prelazione (che è un contratto, pur se atipico) determina una responsabilità precontrattuale. Il danno che si subisce è puramente potenziale, parametrato alla lesione dell'interesse negativo

### E che tutela a fronte della violazione dell'opzione?
- In questo caso il titolare dell'opzione ha un diritto potestativo alla conclusione del contratto. 
- Parte della dottrina ritiene trascrivibile l'opzione in quanto rinuncia al diritto: Il concedente l'opzione rinuncia al diritto a vendere la cosa. Qui non c'è un obbligo a contrarre (come nel preliminare), ma di più: una soggezione al contratto già perfetto
- Soluzione: o riteniamo che l'esercizio dell'azione di risarcimento del danno vale come esercizio del diritto di opzione con conclusione del contratto e tutelabilità dei diritti da esso discendenti; oppure riteniamo risarcibile il solo danno da chance da perdita della possibilità di addivenire al contratto definitivo.
- Ciò che rileva è il nesso di immediatezza ex 1223 cc tra il danno e la condotta tenuta dal danneggiante.

### Puntuazione 
- Completa: sono presenti tutti gli elementi contrattuali, c'è una presunzione di contrattazione stipulato
- Incompleta: mancano elementi del contratto definitivo, c'è una presunzione di negoziazione che si intende proseguire
- Forte: volontà vincolativa della clausola, impegno a non rinegoziare quella clausola - può essere forte anche se incompleta; vincolo a non rimettere in discussione quella clausola. La Cassazione afferma che la violazione di una puntuazione forte, anche se incompleta (è sicuro che il contratto non c'è) - è comunque non precontrattuale, ma contrattuale. V'è un accordo preparatorio, c'è una volontà vincolativa. Tuttavia, essendo incompleta, non è facilmente individuabile la prestazione - data la dichiarata riserva di completamento. L'interesse risarcibile è sempre quello negativo (riportare alla situazione iniziale come se non si fossero svolte le trattative)
- Debole: fissazione non definitiva della clausola.  La Cassazione afferma invece che è contrattuale da contatto sociale qualificato 

