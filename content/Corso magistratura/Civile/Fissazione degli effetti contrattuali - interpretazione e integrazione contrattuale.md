### Interpretazione del contratto (1362-1371 cc) - Destinatari
Gli artt. 1362-1371 fissano vere e proprie norme giuridiche, giuridicamente vincolanti per i destinatari cui si rivolgono, ossia coloro che sono tenuti o comunque interessati all'interpretazione del contratto:
- il giudice, nel risolvere controversie contrattuali. (Cass. 30865/2018 ha chiarito che l'accertamento del fatto storico della comune volontà delle parti è un giudizio di fatto, come tale insindacabile in sede di legittimità. E' sindacabile solo l'errore di diritto ex 360 c. 3 cpc se viola le regole legali di interpretazione) 
- le parti in sede di esecuzione del contratto (l'interpretazione rientra nello sforzo diligente richiesto al debitore ex 1176 cc). La materia è disponibile dalle parti, che possono concordare il significato da attribuire a una o più clausole. E' quindi ammissibile un'interpretazione autentica convenzionale e la vincolatività dell'interpretazione convergente adottata da entrambe le parti in giudizio.
- I terzi che vantino a vario titolo interessi sul contratto (es 1411 cc)

Ambito di applicazione oggettivo:
- Tutti i contratti, non solo scritti, ma anche verbali e perfezionati per facta concludentia
- Negozi unilaterali inter vivos a contenuto patrimoniale (1324 cc )
- negozi inter vivos non patrimoniali (matrimonio), mortis causa (testamento), atti non negoziali (atti giuridici in senso stretto e provvedimenti amministrativi)

### Regole di interpretazione soggettive e oggettive
E' individuabile una gerarchia tra la prima categoria di regole interpretative e le seconde:  allorché la corretta applicazione delle norme di interpretazione soggettiva non sia risultata sufficiente a chiarire il significato della stipulazione, entrano in gioco le norme del secondo gruppo che, nel dubbio, servono ad attribuire al contratto il significato che la legge reputa obiettivamente congruo.
- a sostegno della prevalenza gerarchica opera la natura del contratto come atto di autonomia privata, che induce a ricercare in via prioritaria il reale intento delle parti
- il dato testuale, dato che tali norme richiedono "dubbio" o "ambiguità" o "espressioni polisenso"

### Interpretazione autentica e negozi interpretativi
Interpretazione fatta d'accordo dalle parti medesime al fine di chiarire il significato del contratto stipulato
Benché la legge non ne faccia espressa menzione, l'orientamento del tutto prevalente ne riconosce pacificamente l'ammissibilità (se la stella polare dell'interpretazione è la ricerca della volontà delle parti, a maggior ragione deve aver rilievo l'intenzione manifestata dalle stesse con atto espressivo della volontà negoziale)
Può essere sia contestuale (dichiarazione di scienza) che successiva (negozio interpretativo) alla stipulazione

A tutela dei terzi in buona fede allorché il significato normalmente desumibile dal testo diverga da quello che vi abbiano attribuito convenzionalmente, si ritiene che l'interpretazione convenzionale non operi in pregiudizio dei terzi che abbiano acquistato in buona fede diritti sulla base del significato apparente del contratto e che potranno opporre tale significato alle parti (è chiaro che la regola opera solo in caso di intesa successiva, mentre quella contestuale è riconoscibile e la buona fede del terzo è difficilmente dimostrabile)

# Integrazione del contratto
Con tale espressione si indicano le determinazioni del rapporto che hanno titolo in fonti diverse dalla volontà delle parti (determinazioni eteronome).
Base normativa nell'art. 1374 cc, cui vanno aggiunti l'art. 1375, art. 1339, 1340 cc. 
L'orientamento tradizionale e più risalente ritiene che il fenomeno dell'integrazione sia limitato al solo piano degli effetti del negozio, mentre il contenuto sarebbe riservato alla volontà delle parti e dunque alle determinazioni convenzionali. In senso opposto la dottrina più recente ritiene meramente ideologica la distinzione tra contenuto ed effetti del contratto: la volontà dei contraenti (in senso programmatico e precettivo) è pur sempre volontà di effetti giuridici. Superando la distinzione conviene far leva sulla nozione ampia e unitaria di regolamento contrattuale, come insieme delle regole che disciplinano il rapporto tra le parti e dei conseguenti movimenti impressi alle rispettive sfere giuridiche

- Integrazione suppletiva: determina il contenuto del contratto in mancanza di una diversa previsione delle parti (supplisce alle lacune), è "amica" dell'autonomia privata
- Cogente quando determina coattivamente il rapporto contrattuale, nonostante una diversa volontà delle parti - si sovrappone ad un regolamento completo ma disapprovato dall'ordinamento giuridico. La regola disapprovata viene così espulsa dal regolamento contrattuale e sostituita con altra di fonte eteronoma

### Buona fede in executivis 
Prima e principale fonte di integrazione del contratto è la buona fede in senso oggettivo, regola di condotta ispirata a canoni solidaristici di lealtà, correttezza, cooperazione e sensibilità alle ragioni della controparte.
La buona fede non è richiamata nella norma dedicata all'integrazione del contratto (1374) ma in quella immediatamente successiva (1375 cc).
Nei primi anni successivi all'entrata in vigore del codice, il ruolo riconosciuto alla buona fede da dottrina e giurisprudenza è stato pressoché nullo e la sua idoneità a costituire fonte del diritto veniva esclusa facendo leva sulla collocazione sistematica al di fuori dell'art. 1374 cc
A partire dagli anni 70, con l'avvio di una generale rilettura delle disposizioni codicistiche si è assistito ad un mutamento di rotta: individuatone il diretto radicamento nel canone di solidarietà sociale ex 2 Cost. alla buona fede è stato riconosciuto valore immediatamente precettivo e il suo ruolo nella disciplina del contratto e più in generale delle obbligazioni ha conosciuto un'evoluzione a dir poco esplosiva, che la rende oggi una delle principali e più promettenti linee di sviluppo del diritto dei contratti.
==La buona fede è oggi riconosciuta come la principale fonte di integrazione del contratto==, superiore per rilievo a tutte quelle menzionate dall'art. 1374. La ragione è che la buona fede ==è l'unica fonte di integrazione totalmente atipica==: nel rapporto contrattuale obbliga ciascuna parte a tenere tutti quei comportamenti - in alcun modo predeterminabili ex ante - che, in relazione alle circostanze del caso concreto, e nei limiti di un sacrificio non apprezzabile e sproporzionato, risultino necessari a salvaguardare la controparte:
- obblighi prestazionali: accessori e strumentali all'adempimento in senso tecnico e alla realizzazione dei contrapposti interessi direttamente sottesi ad esso (del creditore ad un adempimento utile, del debitore alla rapida liberazione dal vincolo); obblighi di esecuzione di prestazioni non previste, di modifica delle prestazioni, di tolleranza di modifiche, di avviso e di informazione
- obblighi di protezione: con l'instaurarsi del rapporto le parti espongono le rispettive sfere giuridiche al rischio che l'attività imprudente o disattenta dell'una possa pregiudicare la persona o il patrimonio dell'altra per profili diversi da quelli considerati nel contratto.
- obblighi di protezione verso terzi (in posizione di proximity)
- divieto di abuso del diritto (limiti all'uso di diritti derivanti dal contratto)
- regola di validità del contratto: strumento di controllo e, eventualmente, di correzione dell'autonomia negoziale

### Legge
Da intendersi in senso ampio (non solo la legge formale, ma anche legge in senso sostanziale, quindi regolamenti e atti amministrativi purché adottati in esecuzione di legge che vi imprima forza integrativa; anche norme comunitarie primarie e secondarie e più in generale il diritto comunitario comprensivo delle sentenze della CGUE, atteso il valore normativo assunto dalle stesse) A seconda del carattere ==dispositivo-derogabile o imperativo inderogabile si avrà un'integrazione suppletiva o cogente==.

- Dispositive: in mancanza di una diversa volontà delle parti. Norme distinte a loro volta fra recessive o residuali (fanno espressamente salva la diversa volontà delle parti che quindi è la regola) e dominanti (l'operatività delle stesse rappresenti la regola e la determinazione volontaria derogatoria l'eccezione; le norme dominanti hanno spesso carattere semi-dispositivo nel senso che la deroga è ammessa solo parzialmente, ad es. nella compravendita la garanzia per evizione non può essere esclusa per fatto proprio ex 1487 cc), a seconda del modo in cui il linguaggio legislativo rappresenta il rapporto fra esse e l'eventuale volontà divergente delle parti. 
- Imperative: integrazione indiretta (norma vieta un determinato contenuto contrattuale, senza sostituirlo con altra regola di contenuto alternativo - quindi non solo norma puntuale ma anche ordine pubblico e buon costume) e integrazione diretta (norma incide sul regolamento contrattuale non con la semplice cancellazione della clausola difforme, bensì provvedendo alla conformazione del suo contenuto che viene adeguato alla norma imperativa secondo il meccanismo della sostituzione automatica di clausole ex 1339 cc e 1419 c. 2)
	- l'automatica sostituzione della clausola difforme evita la propagazione della nullità all'intero contratto, che resta in vita in quanto conformato alle previsioni legali imperative (1419 c. 2)
	- Si ritiene che il meccanismo dell'integrazione cogente possa trovare applicazione anche alla proposta contrattuale confliggente con norma imperativa: se l'oblato invia un'accettazione difforme che corregga la proposta nel senso voluto dalla norma imperativa, si ritiene che il ocntratto sia concluso per effetto di essa senza che faccia ostacolo tale apparente difformità
	- Di regola le norme imperative che integrano in via cogente il contratto sono poste a tutela di interessi generali e pubblici, superindividuali e che trascendono gli interessi contrattuali delle parti (es. sicurezza, trasparenza del mercato, libera circolazione della ricchezza). Negli ultimi anni, utttavia si è assistito a norme imperative poste a protezione dell'interesse di uno dei contraenti, il contraente "debole": ciò non deve trarre in inganno, si tratta sempre di norme a tutela di interessi pubblici che in questo caso è rappresentato dalla tutela di una categoria di soggetti "contraenti deboli". Si tratta sempre di norme imperative di ordine pubblico di protezione

### Gli usi
Fonte di integrazione di secondo grado, nel senso che opera solo in mancanza di disciplina legale e al fine di colmare eventuali lacune della legge
Gli usi cui fa riferimento l'art. 1374 sono quelli normativi (di cui agli artt. 1 e 8 preleggi, caratterizzati da opinio iuris ac necessitatis oltre che da diuturnitas), vere e proprie fonti del diritto; essi si distinguono dagli usi negoziali (mere pattuizioni e clausole negoziali praticate in un determinato ambiente o settore commerciale), rilevanti ex art. 1340 cc (le clausole d'uso si intendono inserite nel contratto se non risulta che non siano state volute dalle parti)

La distinzione tra usi negoziali e normativi non è facile: si ritiene che gli usi negoziali siano circoscritti ad una cerchia più ristretta (es. usi aziendali) e con certi dipi di contrattazione, senza che sia altresì necessaria l'opinio iuris
(Cass. SU 2004/20195 ha ritenuto che le clausole di capitalizzazione trimestrale degli interessi passivi predisposte dall'ABI siano usi negoziali in quanto sprovviste di opinio iuris ac necessitatis, e ne ha affermato la nullità, in quanto la deroga al divieto di anatocismo è prevista per i soli usi normativi preesistenti)

Conseguenze pratiche:
1. Gli usi normativi si applicano in materie già regolate da legge o regolamento (secundum legem), in quanto da questi richiamato o nelle materie prive di legge o regolamento (praeter legem) - mai contra legem. Al contrario, l'uso negoziale opera senza che sia necessario alcun richiamo legislativo e anche in deroga alle norme di legge dispositive
2. Principio iura novit curia opera solo per gli usi normativi, quello negoziale deve essere allegato e provato da parte di chi vi ha interesse (trattandosi di un fatto può, a differenza dei cotratti, essere provato con ogni mezzo di prova)
3. Regole di interpretazione diverse: principi preleggi per usi normativi, regole su interpretazione contratto per negoziali (1362 ss)
4. La violazione o falsa applicazione degli usi normativi consente ricorso in Cassazione, mentre degli usi negoziali rientra nel merito del giudizio

### Equità
Criterio del tutto residuale. Tradizionalmente definita come giustizia del caso concreto, può essere definita come il giusto contemperamento dei diversi interessi delle parti in relazione allo scopo e alla natura dell'affare, l'equilibrio tra prestazioni. Un contratto equo è in altre parole connotato da prestazioni che possano dirsi tra loro equilibrate. Essa autorizza il giudice a determinare in via giudiziale gli aspetti del regolamento non contemplati dalle parti, nè puntualmente disciplinati da leggi o usi, elaborando soluzioni che, tenuto conto delle circostanze concrete, risultino giuste ed equilibrate nel contesto complessivo del programma negoziale.

Numerose disposizioni richiamano l'equità: 1349 cc (determinazione dell'oggetto da parte dell'arbitratore); 1526 cc (vendita con riserva della proprietà); 1660 cc (appalto, indennità per variazioni progettuali); 1751 cc (indennità per agente in caso di cessazione del rapporto); 1755 cc (provvigione del mediatore).

L'equità è fonte di integrazione residuale e suppletiva, non cogente; consente di colmare le lacune del regolamento, introducendo regole coerenti con le logiche e gli equilibri del regolamento concordato dalle parti. Non può essere usato per affermare soluzioni incoerenti con i programmi dell'autonomia privata e, tanto meno, per modificare i contenuti dell'accordo. E' "amica" dell'autonomia delle parti , non assurge a valore cogente dell'ordinamento, idoneo a limitare l'autonomia privata sul piano dei contenuti e a legittimare un generalizzato controllo correttivo del giudice.
Sono del tutto eccezionali le fattispecie in cui l'equità opera in funzione limitativa dell'autonomia negoziale, determinando l'invalidità del contratto o di sngole clausole:
- Clausola penale manifestamente eccessiva, diminuita equamente dal giudice (1384 cc) - rettifica le scelte dell'autonomia privata
	- SU 18128/2005: Questo potere può essere esercitato anche d'ufficio
- art. 6 l. 1998 (subfornitura): patto iniquo in danno del subfornitore contraente debole
- Dlgs 231/2002 in tema di ritardi nei pagamenti nelle transazioni commerciali, che all'art. 7 prevede la nullità dell'accordo iniquo in danno del creditore (sui termini di pagamento)
- Rescissione: iniquità diviene ragione di invalidità in quanto conseguenza della volontà viziata dalla parte in stato di bisogno o pericolo.

L'equità si distingue dalla buona fede-correttezza (1175-1375 cc)
- La buona fede è clausola generale dell'ordinamento, che trascende il regolamento negoziale (in quanto estrinsecazione del canone costituzionale di solidarietà sociale). E' regola non derogabile dalle parti, che comportandosi in senso a essa contrario incorrono sempre in responsabilità.
- L'equità non è una clausola generale ma un criterio giudiziale di soluzione del caso concreto, che non attribuisce diritti ed obblighi, limitandosi a perimetrare l'ambito di quelli già esistenti. L'equità non esprime un valore fondamentale e può essere disattesa dalle parti quali arbitre dei propri interessi e della convenienza dell'affare.