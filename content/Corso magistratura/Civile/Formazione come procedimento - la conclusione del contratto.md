> Sequenza di atti giuridici che precedono e conducono alla conclusione del contratto

Il codice delinea quattro modelli di conclusione del contratto
1. Modello base [[Procedimento ordinario di formazione del contratto]] (1326 cc)
2. Modelli semplificati o alleggeriti (inizio dell'esecuzione 1327; obbligazioni a carico del solo proponente 1333; contratto per adesione 1335)
3. Modelli aggravati (contratti formali, consumeristici, virtuali/telematici, plurilaterali o a parti plurisoggettive; offerta al pubblico ex 1336 cc; contratti reali per cui la consegna non si sostituisce ma si aggiunge al consenso)
4. Procedimenti a formazione progressiva: negozio preparatorio che precede la stipulazione finale (es. di negozi preparatori sono il pactum de contrahendo; contratto normativo; prelazione; patto di opzione; proposta irrevocabile; contratto preliminare unilaterale e bilaterale)

I modelli procedimentali fissati dal legislatore sono ==meramente esemplificativi==. Il solo art. 1321 è la norma definitoria della fattispecie, che pone al centro del contratto l'accordo tra le parti. I procedimenti tipizzati possono invece essere sia derogati dalle parti, mediante varianti (es. formazione contestuale delle volontà, senza aspettare tra proposta e accettazione; scambio di uno stesso documento in tempi diversi; stipulazione mediante condotta concludente di appropriazione della prestazione della controparte; perfezionamento prima che si venga a conoscenza dell'accettazione; inizio di esecuzione anche fuori dai casi previsti dal 1327 cc), che ignorati seguendo procedure alternative del tutto non tipizzate dalla legge.

Ciò che non può essere derogato è il principio dell'accordo, di ordine pubblico, che richiede quantomeno la bilateralità della struttura dichiarativa del contratto. Le parti possono aggravare o alleggerire il procedimento di formazione del contratto, ma non derogare in toto alla struttura bilaterale dello stesso quale incontro tra due congruenti e reciproche dichiarazioni di volontà.

### Con il superamento del dogma della volontà l'accordo può ben essere apparente e non reale
Ciò trova conferma nella fattispecie della rappresentanza apparente, in cui il falsamente rappresentato resta vincolato al contratto concluso dal rappresentante senza potere (o che abbia ecceduto i limiti del potere conferitogli) al ricorrere cumulativo dei seguenti 3 requisiti:
1. circostanze obiettive tali da ingenerare all'esterno l'erroneo convincimento circa l'effettiva sussistenza della legittimazione in capo al rappresentante;
2. incolpevolezza dell'erroneo convincimento del terzo, che non deve essere frutto di una sua condotta contraria all'ordinaria diligenza;
3. ==la colpa o il dolo del rappresentato== che, con il proprio comportamento attivo od omissivo, abbia creato l'apparenza di una situazione di diritto non corrispondente a quela di fatto, giustificando nel terzo la convinzione ragionevole circa il valido ed effettivo conferimento del potere di rappresentanza.

### Accordo anche tacito
- ==Contegno o comportamento concludente==, che pur non esprimendo la volontà in modo dichiarativo e dialogico la implica tacitamente: si fa l'esempio del trasporto pubblico - in cui l'utente alzando la mano esprime la proposta contrattuale e l'autista fermandosi l'accettazione (esempio non più calzante dato l'acquisto preventivo del biglietto che forma la conclusione del contratto)
- ==Silenzio significativo/circostanziato==: comportamento silenzioso inerte si accompagna a circostanze, oggettive o soggettive, che imporrebbero secondo buona fede il dovere di parlare. Il silenzio significativo è manifestazione espressa se le circostanze impongano il dovere di parlare; tacita se la volontà del soggetto si evince dal contegno concludente dello stesso. Esempi pratici:
	- talvolta sono le parti che attribuiscono valore negoziale al silenzio: contratto normativo con cui le parti convengono che i successivi contratti si perfezionino quando alla proposta non faccia seguito il rifiuto
	- contratto con obbligazioni a carico del solo proponente (1333 cc) - ove la si ritenga un contratto e non un negozio unilaterale

## Contenuto minimo del contratto e prova dell'esistenza dell'accordo
- Il contenuto minimo del contratto affinché possa dirsi avvenuto l'accordo e per distinguere da mere ==minute/puntuazioni e contratto perfetto== 
	- non rileva la completezza contenutistica del regolamento contrattuale, ma è sufficiente l'accordo sugli elementi essenziali. Valore dirimente è la comune e attuale volontà delle parti di vincolarsi
- Sul piano probatorio, l'==onere della prova== relativa all'esistenza dell'accordo e dell'idoneità dello stesso a fondare il diritto azionato ==grava sull'attore==. Dubbi sulla rilevabilità d'ufficio della esistenza/inesistenza del contratto:
	- secondo un orientamento il giudice ha un potere generale di rilevazione d'ufficio dell'esistenza del contratto
	- altro orientamento ritiene invece che la rilevabilità sia subordinata alla contestazione in ordine all'esistenza del contratto da parte di una parte. Quando nessuna delle parti ha posto la questione dell'esistenza del contratto o, addirittura, entrambe hanno confermato l'esistenza dello stesso - al giudice non rimane alcun potere rdi rilievo ufficioso non potendo sostituirsi alle parti
- Ad ogni modo, la valutazione dell'esistenza del contratto è un accertamento di fatto, ==riservato al giudice di merito==. La Corte di Cassazione può svolgere solo un sindacato limitato al piano della congruità della motivazione o delle norme di diritto.
- Non è ammessa la prova per testimoni e per presunzioni dell'esistenza del contratto (artt. 2721 e 2729). 
- Nei contratti formali, l'assenza della firma di uno dei contraenti può essere pacificamente supplita dalla produzione in giudizio del documento non sottoscritto o dalla presentazione di una memoria difensiva in cui la parte manifesti la volontà di aderire, sia pur processualmente al contratto