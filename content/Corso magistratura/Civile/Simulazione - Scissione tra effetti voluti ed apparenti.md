---
Fonti 
- 1414 ss. cc
---
Simulazione: operazione con cui le parti pongono in essere e rendono ostensibile ai terzi un contratto con l'intesa segreta che esso non produrrà i suoi effetti.

Si distingue tra: simulazione assoluta (se non vogliono nessun negozio); relativa (se fingono di stipulare un negozio diverso da quello voluto)

Ragioni della simulazione (causa simulandi) sono le più varie:
- Intenti illeciti, di frode alla legge o comunque elusivi dei diritti o delle aspettative dei terzi (simulazione fraudolenta): es. alienazione simulata di un bene per sottrarlo alle azioni esecutive dei propri creditori; compravendita simulata celante una donazione, per frodare il fisco e versare un'imposta di registro più bassa; vendita simulata, con patto di riscatto o di retrovendita, per eludere il divieto di patto commissorio 2744 cc
- Intenti leciti di riservatezza: es. si intende aiutare un amico con una donazione, ma per discrezione si sceglie di simulare una vendita, con l'accordo che il corrispettivo non sia dovuto.

### Qualificazione del fenomeno: invalidità o inefficacia?
L'art. 1414 cc afferma che il contratto simulato non produce effetto tra le prati. La formula generica ed eterogenea impone di chiedersi se si tratti di inefficacia rimediale, da invalidità dell'atto simulato, o di inefficacia "in senso stretto"?
- Dottrina tradizionale qualifica la simulazione come nullità o addirittura inesistenza del contratto, per mancanza di volontà (o meglio di una volontà corrispondente alla dichiarazione) o mancanza di causa (interesse delle parti è del tutto contrario alla produzione dell'effetto giuridico) del contratto simulato.
- Dottrina più recente colloca la simulazione sul piano dell'efficacia: nella simulazione il contrasto non è tra dichiarazione e volontà, quanto tra una dichiarazione esterna (che le parti vogliono operativa rispetto ai terzi) e dichiarazione interna (che le parti vogliono operativa tra loro). Le parti simulanti vogliono la produzione di un effetto giuridico (a differenza che nei contratti ioci causa): quello dell'apparenza e, di riflesso, gli effetti che tale apparenza è idonea a produrre (ad es. il pagamento di un'imposta più bassa o impedire ai creditori di agire esecutivamente sui beni).
	- la nozione di causa concreta del contratto evidenzia che il contratto simulato non è estraneo alla causa dell'operazione economico-negoziale posta dalle parti, ma anzi rappresenta un tassello fondamentale in vista dell'effettiva realizzazione degli interessi avuti di mira (causa simulandi)
	- plurimi indicatori depongono per far ritenere la disciplina della simulazione diversa da quella della nullità: innanzitutto il contratto simulato è qualificato come inefficace "tra le parti" (mentre la nullità è sempre opponibile erga omnes, ==la simulazione è in larga misura inopponibile ai terzi==); la simulazione è rilevabile d'ufficio entro limiti più ridotti della nullità; ==la simulazione è sanabie attraverso la revoca dell'accordo simulatorio==, a differenza della nullità.

### Struttura della simulazione 
Si compone di due elementi:
- ==Contratto simulato==, quello che appare all'esterno, destinato a essere conosciuto dai terzi, di cui le parti escludono gli effetti nei rapporti interni
- ==Accordo simulatorio==: accordo (controdichiarazione) che rende possibile l'esclusione degli effetti del contratto simulato. ==E' la chiave dell'intera operazione, poiché contiene la reale intenzione delle parti==. Si distingue dall'errore ostativo (divergenza involontaria tra dichiarazione e volontà, che può condurre all'annullamento del negozio ) e riserva mentale (irrilevante, in quanto non portata a conoscenza dell'altra parte). L'accordo è dichiarazione di scienza o negozio?
	- tesi per cui è dichiarazione di scienza e non un negozio, in quanto non produce effetti costitutivi, modificativi o estintivi, ma si liita ad esprimere la consapevolezza che ciò che è stato dichiarato non è effettivamente voluto
	- tesi prevalente ritiene che sia un ==negozio giuridico==, e più precisamente un contratto. Vale a conformare gli effetti del contratto simulato, determinando il contenuto negativo del contratto stipulato e reso ostensibile ai terzi, nonché l'eventuale diverso contenuto positivo che il contratto deve avere per le parti. Di conseguenza si applica ad esso la disciplina generale del contratto (vizi per consenso o possibilità che esso stesso sia oggetto di simulazione). L'accordo simulatorio richiede la partecipazione di tutte le parti del contratto simulato (se plurilaterale); se una di esse non vi partecipa l'accordo simulatorio rileva solo nei rapporti interni ai suoi effettivi partecipanti, non nei confronti della parte estranea
	- l'accordo simulatorio può essere concomitante o anteriore alla stipula del contratto simulato, non successivo ad esso: in quest'ultimo caso non si è in presenza di una simulazione ma di un nuovo negozio che incide sull'assetto di interessi regolato da quello precedentemente concluso.

### Simulazione  assoluta e relativa
- Assoluta se nella controdichiarazione le parti prevedono che in luogo del rapporto contrattuale derivante dal contratto simulato non si costituisca alcun rapporto contrattuale (La volontà delle parti.è quella di lasciare immutata la realtà giuridica: il negozio simulato colorem habet, substantiam vero nullam)
- Relativa: quando nella controdichiarazione le parti prevedono che in luogo del rapporto derivante dal contratto simulato, si costituisca un rapporto contrattuale diversa. La controdichiarazione esprime una volontà non solo negativa, ma anche positiva di costituire un diverso contratto, che prende il nome di contratto dissimulato (nascosto, schermato): negozio simulato colorem habet, substantiam vero alteram
	- ad es. oggetto diverso (prezzo inferiore a quello effettivamente pattuito e pagato dal compratore)
	- interposizione fittizia (contratto simulato stipulato da soggetti diversi da quelli che in realtà sono parti sostanziali del rapporto); operazione trilaterale in cui l'interponente deve esprimere il consenso in quanto destinatario degli effetti reali, l'interposto pure per smentire la realtà della sua effettiva partecipazione al contratto; e il terzo contraente anche in quanto la persona della reale controparte e di conseguenza del debitore non è per lui indifferente.
		- interposizione fittizia va distinta da quella reale di persona, che avviene quando un soggetto incarica un altro (di regola tramite mandato) di trattare e concludere per suo conto il contratto. In questo caso l'interposto contratta realmente e per lui si producono effettivamente gli effetti del contratto, anche se non in via definitiva dato che dovrà ritrasferirli al mandante. Parimenti nel negozio fiduciario il fiduciante trasferisce un bene al fiduciario con obbligo a questi di amministrarlo e poi di ritrasferirlo al termine al fiduciante o ad un terzo.
		- Nell'interposizione reale, il terzo acquirente dal fiduciario acquista bene, in quanto questi è effettivo proprietario del bene. L'efficacia del patto fiduciario è meramente obbligatoria nei confronti del fiduciante. D'altronde il negozio fiduciario è definito in dottrina un negozio indiretto (che produce effetti più ampi di quelli voluti dalle parti)

### Effetti della simulazione tra le parti
Sono improntati alla regola per cui la realtà prevale sull'apparenza (plus valet quod agitur quam quod simulate concipitur): il negozio simulato non produce effetti (1414 cc) e i rapporti sono regolati secondo la reale volontà versata nell'accordo simulatorio.
- Se la simulazione è assoluta, tra le parti non si produce alcun effetto giuridico e le relative posizioni restano immutate. La parte che pretenda di esercitare i diritti del contratto simulato può essere paralizzata mediante azione di simulazione (avente carattere dichiarativo)
- Se la simulazione è relativa, occorre verificare la validità del contratto dissimulato (non illiceità o divieto e sussistenza dei requisiti di legge ex artt. 1414 c. 2 1325 e 1418 c. 2)
	- ad es. la vendita celante un accordo corruttivo con un funzionario pubblico è illecita
	- la vendita di cosa futura celante una donazione è nulla ex 771 cc
	- devono essere rispettati i requisiti formali richiesti dal tipo negoziale o dall'oggetto del contratto. La giurisprudenza ritiene che sia sufficiente il rispetto da parte del contratto simulato (e non della controdichiarazione/accordo simulatorio): ad es. nei negozi caratterizzati da alto formalismo (es. donazione) è sufficiente che la vendita simulata sia fatta nelle forme dell'atto pubblico solenne.  La dottrina ritiene invece che tale disciplina riguardi solo il caso di donazione dissimulata, in cui sia necessario tutelare la riservatezza che motiva la scelta simulatoria; viceversa, al di fuori di tale caso si deve tornare al ricore del principio che richiede i requisiti di forma anche da parte dell'accordo simulatorio (ad es. nella compravendita a prezzo simulato, anche l'accordo sul prezzo reale va stipulato in forma scritta)
		- NB: la forma della controdichiarazione rileva ai fini della prova in caso di contratto simulato formalizzato per iscritto e, di fatto, le parti per tutelarsi consacrano spesso il loro accordo in un documento (cd controscrittura)

### Effetti della simulazione verso i terzi
Gli effetti della simulazione sono complessi nei confronti dei terzi:
- Terzi pregiudicati dalla simulazione (quindi interessati a far prevalere la realtà sull'apparenza): aventi causa del simulato alienante, creditori del simulato alienante e tutti coloro che in base alla situazione reale vantano un diritto che risulta escluso in base all'atto simulato (es. figli del simulato venditore pregiudicati da una vendita dissimulante una donazione lesiva dei loro diritti di legittimari)
- Terzi avvantaggiati dalla simulazione (interessati a far prevalere la apparenza sulla realtà): aventi causa del simulato acquirente, creditori del simulato acquirente
La legge così risolve i conflitti tra le classi di terzi:
- i terzi possono far valere la simulazione contro le parti quando pregiudica i loro diritti (1415 c. 2) (ad es. dimostrando la mancata alienazione del bene o la donazione celata dalla vendita per poi agire in riduzione)
- per i terzi avvantaggiati vale la regola opposta (prevale l'apparenza sulla realtà, apparentia iuris) a tutela dell'affidamento ingenerato dai terzi colposamente dal titolare del diritto -> la simulazione non può essere opposta dalle parti nè agli aventi causa del simulato acquirente (1415 c. 1) nè ai creditori dello stesso se hanno in buona fede acquistato un diritto reale di garanzia sui beni oggetto dell'alienazione o abbiano compiuto atti di esecuzione (1416 c. 1). Difatti con il pignoramento i beni del debitore restano specificamente vincolati alla garanzia del creditore pignorante (2913 ss cc.).
	- Viceversa la simulazione è opponibile ai creditori chirografari che non abbiano ancora avviato un procedimento esecutivo sui beni simulatamente acquisiti dal loro debitore: essi non hanno acquistato alcun diritto su specifici beni, ma soltanto il potere generico di chiedere l'espropriazione. Non essendovi alcun specifico diritto da tutelare in nome del principio del legittimo affidamento, è giusto che la realtà possa prevalere sull'apparenza
- La regola della prevalenza dell'apparenza sulla realtà è criterio di risoluzione  (non solo del conflitto con le parti simulanti, ma) anche del conflitto con gli altri terzi pregiudicati dalla simulazione:
	- presupposto è qui la buona fede in senso soggettivo, come ignoranza di ledere l'altrui diritto.Trovano applicazione le regole dell'art. 1147 in tema di possesso: la buona fede si presume e spetta a chi vuole opporre la simulazione provare la mala fede del terzo avvantaggiato. Per altro verso, basta che la buona fede sussista al momento dell'acquisto e del compimento del pignoramento mentre la conoscenza successiva della simulazione non nuoce (mala fides superveniens non nocet)
	- ==la prevalenza dell'apparenza deve comunque fare i conti con le regole in tema di trascrizione, nonché con gli artt. 1153 e 1155 in tema di beni mobili==: la trascrizione anteriore della domanda giudiziale di simulazione prevale sugli acquisti trascritti dopo e sul pignoramento trascritto dopo (dal momento della trascrizione non può parlarsi più di affidamento e di buona fede, dato che i terzi sono a conoscenza della pendenza della domanda di simulazione). Nel caso di acquisti mobiliari, in base alla regola del possesso vale titolo, il terzo avente causa dal simulato acquirente è destinato a soccombere contro l'avente causa che ne abbia conseguito in buona fede il possesso

### Azione di simulazione
- Quella volta a far valere simulazione assoluta è di accertamento negativo
- Simulazione relativa: sia di accertamento negativo (inefficacia del rapporto derivante dal negozio simulato) che positivo (accertamento positivo del negozio dissimulato)

Legittimati:
- Attivi: le parti dell'accordo simulatorio, segnatamente il titolare del diritto negoziato simulatamente; i terzi pregiudicati dalla simulazione (aventi causa e creditori del simulato alienante) nonché coloro che vantano un diritto sulla base della situazione reale che risulta escluso in base all'atto simulato
- Passiva: tutti i partecipi all'accordo simulatorio, tra i quali si realizza un litisconsorzio necessario quantevolte si chieda un accertamento con efficacia di giudicato
	- SU 11523/2013 hanno chiarito che in caso di interposizione fittizia dell'acquirente, il venditore non è litisconsorte necessario allorché il negozio sia stato integralmente eseguito e non vi sia alcun suo interesse al giudizio. Di conseguenza la sentenza resa tra acquirente-interponente e interposto non è inutiliter data.
	- Non è necessario litisconsorzio se la simulazione è fatta valere in via di eccezione e il suo accertamento avvenga quindi in via meramente incidentale, senza valore di giudicato

### Prova della simulazione
La simulazione, in quanto fenomeno retto su una divaricazione tra apparenza e realtà pone evidenti problemi di prova dell'intesa simulatoria. Altrettanto evidente è la più agevole situazione delle parti simulanti, che hanno modo di precostituirsi documenti volti ad accertare l'intesa simulatoria, e i terzi, che di regola incontreranno difficoltà probatorie ben maggiori, non avendo la disponibilità dei documenti da cui l'intesa simulatoria risulta.
- 1417 cc ammette la prova senza limiti (per testimoni e per presunzioni, arg. ex art. 2729 c. 2 cc) per i creditori e terzi, in ragione dell'inaccessibilità dei documenti contenenti controscrittura e in ragione del fatto che i limiti del 2722 attengono al contratto e non a fatti e per i terzi il contratto è un fatto.
	- nb gli eredi di regola, in quanto subentranti e "continuatori" nella posizione del de cuius, subiscono gli stessi limiti di prova previsti per le parti. Ciò non vale allorché gli stessi agiscano per far accertare il carattere simulato di una compravendita dissimulante una donazione lesiva dei loro diritti di legittimari (in tal caso agiscono iure proprio e quindi come terzi non subiscono limitazioni al diritto di prova)
- se la domanda è proposta dalle parti del negozio simulato e quest'ultimo è redatto in forma scritta, vale la regola dell'art. 2722 e 2729: non è ammessa prova per testimoni e presunzioni dl patto contrario. Si può provare solo con controdichiarazione scritta, qualsiasi atto scritto con cui la controparte dia atto della simulazione, ovvero sollecitare un interrogatorio formale diretto a ottenere confessione. (SU 7246/2007 hanno chiarito che la regola vale anche per il prezzo della compravendita, quale elemento essenziale del contratto). Fanno eccezione a tale limite:
	- 2724 cc (principio di prova scritta, impossibilità materiale, smarrimento)
	- 1417 cc (illiceità del contratto dissimulato: l'esigenza di far prevalere la liceità induce il legislatore ad ammettere anche per le parti la prova con ogni mezzo),

Vi sono casi in cui il legislatore presume la simulazione e non ammette prova contraria, per ragioni inerenti ai soggetti o all'oggetto:
- 779 cc: è nulla la donazione fatta a favore di determinati familiari di chi è stato tutore o protutore (la legge presume iuris et de iure che tali soggetti siano interposti rispetto al tutore o protutore)
- 1526 c. 3: la locazione accompagnata da un trasferimento differito della cosa è considerata una vendita con riserva di proprietà

