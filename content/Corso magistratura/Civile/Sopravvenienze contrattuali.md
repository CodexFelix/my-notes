Quando il contratto impegna il tempo, può accadere che nello iato temporale intercorrente tra stipulazione e integrale esecuzione si verifichino fatti e circostanze che mutino il contesto fattuale e/o giuridico in cui il contratto si è formato, incidendo in vario modo sull'attuazione del rapporto contrattuale così come originariamente programmato dalle parti.

Gli eventi perturbativi del rapporto contrattuale prendono il nome di sopravvenienze. E' possibile individuare tre tipologie di sopravvenienze
1. Quelle che rendono impossibile (sul piano naturalistico o giuridico) l'esecuzione del contratto.
2. Sopravvnenienze che frustrano la causa in concreto del contratto (inidoneità della prestazione a realizzare lo scopo del contratto e soddisfare in concreto gli interessi perseguiti dalle parti)
3. Sopravvenienze che alterano l'equilibrio economico-normativo del contratto

Due ordini di problemi
- le sopravvenienze sono rilevanti? occorre chiedersi se il contratto resta insensibile alla sopravvenienza e prosegue nei termini originariamente stabiliti, sì che la parte che la subisce deve sopportarla oppure possa incidere sul rapporto attraverso l'attivazione del contraente che la subisce di rimedi atti a neutralizzarne gli effetti negativi
- in caso di risposta affermativa, quali rimedi? caducatori-abdicatori o manutentivi?

Problemi non si pongono per le sopravvenienze previste e disciplinate dal codice (legalmente tipiche),  in quanto risolti a monte dal legislatore
Del pari non si pongono problemi per quelle tipizzate dalle parti al momento della stipulazione, mediante previsione (sopravvenienze tipiche, pur se convenzionalmente e non legalmente)
Problema si pone invece per quelle atipiche (non previste nè dalla legge nè dalle parti al momento della stipulazione). Per queste occorrerà stabilire se siano o meno rilevanti e, in caso di rispotsa affermativa, quali siano i rimedi atti a governarle.

# Sopravvenienze tipiche
### Impossibilità sopravvenuta
E' la stessa che determina l'estinzione dell'obbligazione ex 1256 cc e si gustifica alla luce del nesso di interdipendenza che lega prestazione e controprestazione nei contratti sinallagmatici.
Requisiti: 
1. impossibilità sopravvenuta alla conclusione del contratto (altrimenti se originaria impedirebbe la conclusione del contratto, che sarebbe nullo per impossibilità dell'oggetto ex 1346 e 1418 c. 2)
2. impossibilità non imputabile al debitore (altrimenti sarebbe inadempimento del debitore e la parte potrebbe chieder risoluzione per inadempimento nonché risarcimento dei danni)
	- ciò non vale nel caso di mora debendi, in cui l'impossibilità non imputabile non estingue l'obbligazione e il debitore è tenuto al risarcimento del danno (perpetuatio obligationis)
	- nel caso di mora credendi, invece, il rischio dell'impossibilità per causa non imputabile resta a carico del creditore che non potrà chiedere la risoluzione e dovrà comunque eseguire la sua prestazione
	- in merito all'impossibilità imputabile a colpa del creditore si dividono due tesi: 1. quella che la considera rientrante nell'impossibilità sopravvenuta ex 1463 cc, reputando che al pari dell'impossibilità liberatoria ex 1218 cc e quella estintiva ex 1256 anche quella risolutoria ex 1463 deve ricomprendere tutti gli impedimenti non imputabili al debitore; 2. quella opposta che muovendo dalla diversa formulazione del 1463 cc rispetto al 1256 e dall'illogicità teleologica di una soluzione che premi il creditore inadempiente con la liberazione dalle obbligazioni corrispettive, reputa che il debitore non venga privato del suo diritto di credito - salvo ulteriori tutele date dal risarcimento contrattuale e possibilità di chiedere risoluzione per inadempimento
3. definitività (carattere irreversibile) dell'impossibilità (1256 c. 2)
4. non solo impossibilità oggettiva e assoluta, ma anche soggettiva e relativa alla luce del principio costituzionale di solidarietà (2 Cost.) e buona fede oggettiva (1175 e 1375 cc), che impongono di considerare inesigibile la prestazione che pur in astratto possibile, costringerebbe il debitore ad uno sforzo psico-fisico o economico evidentemente eccessivo e sproporzionato al programma contraattuale originario e alla natura della prestazione

- Regole speciali per i contratti traslativi di diritti reali (1465) in virtù del principio res perit domino:
	- la sopravvenuta impossibilità della prestazione di consegna non determina risoluzione del contratto; in base al principio consensualistico l'acquirente ha ottenuto la prestazione principale in forza del mero scambio dei consensi. La controprestazione è sempre dovuta da parte sua, la consegna opera come obbligazione accessoria che non si pone in termini di corrispettività con la controprestazione principale (pagamento del prezzo)
	- la stessa regola vale anche in caso di vendita sottoposta a termine iniziale; non in caso di vendita sospensivamente condizionata

Effetti della risoluzione: 
- la risoluzione è di diritto, automatica; il giudizio che dovesse sorgere per la contestazione dei presupposti risolutivi si concluderà, pertanto, con sentenza dichiarativa
- la conseguenza è che può essere fatta valere anche in via di eccezione e anche in sede stragiudiziale
- efficacia retroattiva (al pari della risoluzione per inadempimento ex 1458), con rimozione degli effetti già prodotti, sia traslativi (automatico ritrasferimento del diritto in capo al suo titolare) sia obbligatori mediante ripetizione di indebito
	- quanto ai terzi, la risoluzione non opera retroattivamente, lasciando intatti i diritti acquistati a prescindere da gratuità od onerosità dell'acquisto nonché da buona o mala fede. Restano salvi gli effetti della trascrizione della intervenuta risoluzione
	- una parte minoritaria ma autorevole della dottrina (Bianca) valorizzando il riferimento alla "disciplina della ripetizione", ritiene applicabile essa anche nei confronti dei terzi - ed in particolare travolgibile l'acquisto dei terzi che abbiano ricevuto a titolo gratuito (2038 cc). Tesi non convincente stante il riferimento della ripetizione d'indebito alle sole parti e non ai terzi


### Eccessiva onerosità sopravvenuta
Nei contratti a prestazioni corrispettive a esecuzione continuata o periodica (contratti di durata) o ad esecuzione differita (anche istantanei), allorché si verifichino sopravvenienze che incidano sull'originario equilibrio economico, l'ordinamento mette a disposizione il rimedio della risoluzione per eccessiva onerosità (1467 cc)

4 Presupposti:
1. Contratti di durata (continuata o periodica) o ad esecuzione istantanea ma differita. Anche solo una prestazione e non necessariamente entrambe
2. Prestazione colpita da sopravvenienza non sia stata eseguita o comunque non sia ancora esaurita (non ha senso che scatti il rimedio quando l'onerosità colpisce una prestazione già eseguita). Ciò emerge dal tenore testuale del 1467 cc che fa riferimento alla parte "che deve"(e quindi non ha ancora eseguito). Di conseguenza, nei contratti a effetti traslativi o costitutivi, la roluzione ex 1467 cc non potrà essere richiesta dall'alienante, per sopravvenuta eccessiva onerosità della prestazione traslativa
3. Eccessiva onerosità sopravvenuta (criterio quantitativo), ma a differenza del 1448 (rescissione ultra dimdium) non fissa un parametro specifico di riferimento
	- Onerosità diretta se diventa eccessivamente onerosa la prestazione dovuta da chi invoca il rimedio (più costosa o più preziosa); indiretta se deriva dallo svilimento oggettivo della controprestazione attesa da chi propone il rimedio.
	- dubbi con riferimento al caso in cui la prestazione sia già stata eseguita dalla controparte. Ad una tesi che ritiene comunque applicabile la risoluzione per eccessiva onerosità, rilevando unicamente la prestazione colpita dalla sopravvenienza, se ne contrappone un'altra che ritiene applicabile analogicamente il 1468 cc e quindi la parte non potrà agire per la risoluzione ma avrà a disposizione il solo rimedio della riduzione della propria prestazione.
	- quanto alla individuazione della soglia di onerosità, la stessa viene individuata dalla legge nell' "alea normale del contratto", definita in dottrina come il tipo e la misura del rischio che la parte implicitamente accetta e si assume con il contratto. Essa dipende, anzitutto, dal tipo contrattuale (ogni contratto si connota per una tipologia e grado di rischio standard), in secondo luogo da tutte le circostanze oncrete che possono aver influito sulla ripartizione del rischio (carattere professionale dei contraenti, caratteristiche del mercato in cui il contratto si inserisce)
	- si spiega così l'art. 1469 cc che esclude la risoluzione nei contratti aleatori per loro natura o volontà delle parti. Ovviamente la ratio dell'esclusione ne definisce al contempo i limiit: i contratti aleatori sfuggono al rimedio dell'eccessiva onerosità sopravvenuta solo in quanto la sopravvenienza realizzi esattamente il rischio che costituisce l'alea di quel contratto.
4. Sopravvenienza determinante l'eccessiva onerosità deve aver carattere straordinario (concetto oggettivo, frequenza dimensioni, intensit+ statistica) e imprevedibile (concetto soggettivo):
	- la straordinarietà e imprevedibilità possono riguardare indifferentemente non solo il profilo causale, ma anche quello effettuale (quantum): ad es. la giurisprudenza ha ritenuto che la crisi petrolifera degli anni Settanta ha determinato una svalutazione (evento astrattamente prevedibile) che nella sua entità è stata imprevedibile

Effetti della risoluzione:
- non si verificano ipso iure come per la impossibilità sopravvenuta, ma devono essere dichiarati dal giudice con sentenza avente efficacia costitutiva. Di conseguenza non è deducibile in via stragiudiziale nè è eccepibile neppure in sede giudiziale; soltanto proponendo una autonoma domanda in via principale o formulando domanda riconvenzionale può essere fatta valere
- Quanto agli effetti sono quelli normali della risoluzione (1458 CC): efficacia retroattiva tra le parti, senza pregiudizio dei terzi salvo trascrizione

Possibilità di riconduzione ad equità (reductio ad equitatem) ex 1467 c. 3:
la parte avvantaggiata può evitare la caducazione del contratto offrendo di modificare equamente le condizioni dello stesso (similmente alla rescissione nel 1450 cc)
- il rimedio manutentivo è un diritto potestativo del convenuto in risoluzione, che potrà esercitare nel proprio interesse allorché valuti la conservazione del contratto più utile del sovracosto che dovrà sostenere per ridurlo ad equità
- la legittimazione ad avvalersene è riservata alla parte avvantaggiata e se l'offerta è adeguata, la parte pregiudicata è in posizione di soggezione senza potere di respingere l'effetto conservativo-modificativo.
- L'offerta, se congrua, tempestiva ed equa, è da sola idonea a modificare il contratto producendo l'effetto sostantivo di riconduzione ad equità: la sentenza che accerta la congruitùà e l'equità dell'offerta ha carattere puramente dichiarativo.
- L'offerta è un negozio giuridico che può avvenire sia in sede giudiziale per paralizzare la domanda di risoluzione che stragiudiziale per prevenirla
- Differenza con la riduzione ad equità del 1450: quella del 1467 fa riferimento all'offerta di modificare equamente le condizioni del contratto; mentre il 1450 modificazione del contratto sufficiente ad equità - quest'ultima deve recuperare l'intero squilibrio (parità tra prestazioni). L'offerta ex 1467 cc è invece sufficiente che sia idonea a riportare lo squilibrio entro l'alea normale del contratto senza dover necessariamente stabilire un rapporto di proporzionalità tra le prestazioni. Ciò per la differente causa dello squliibrio: nel 1450 ha origine nell'approfittamento dello stato di bisogno altrui, nel 1467 non viene in rilievo un comportamento scorretto/sleale, ma un evento esterno che altera il sinallagma originario.

Eccessiva onerosità sopravvenuta nei contratti con obbligazione a carico di una sola parte (1468): detta una regola specifica, non prevedendo la risoluzione ma solo il rimedio manutentivo: la ratio è dovuta al fatto che essendo una sola parte tenuta ad una prestazione - l'altra conserverà comunque un interesse ad ottenere la prestazione sì che è ipotizzabile che questa presenterebbe sempre un'offerta di riduzione ad equità. La disposizione assolve quindi ad un esigenza di economia dei mezzi giuridici.

## Rimedi specifici a carattere manutentivo nei contratti tipici
Contratti ad alta relazionalità, aventi caratteristica di implicare una relazione molto intensa e complessa tra le parti, ciascuna delle quali organizza la propria sfera giuridica in funzione della realizzazione di quella operazione, investendo in modo pressoché irreversibile tempo, risors umane e economiche e in cui la caducazione risulterebbe un esito estremamente inefficiente e pregiudizievole per gli interessi delle parti.
- Appalto: variazioni dei costi dei materiali l'appaltatore può chiedere la revisione del prezzo (1664); difficoltà di esecuzione derivanti da cause geologiche, equo compenso. 1660 cc: modifiche del progetto
- Affitto (1662 cc): riparazioni di costo superiore al quinto del reddito annuale, l'affittuario ha diritto alla riduzione del fitto in ragione della diminuzione del reddito (1622 cc).. Disposizione o sopravvenuto provvedimento che incida sulla futura gestione produttiva del bene, da cui derivi una perdita o un vantaggio la parte danneggiata ha diritto in alternativa alla risoluzione ad un aumento (se affittante) o riduzione (affittuario) del fitto 1623 cc
- Assicurazione: mutamenti che producono riduzione del rischio che avrebbe determinato un premio minore (1897 cc): riduzione automatica del premio
- MAndato: sopravvenienze che possono determinare modificazione del mandato (1710 cc)
- Compravendita: 1492 cc - vizi anche preesistenti ma scoperti dopo alla stipulazione del contratto (actio quanti minoris)

## Rimedi convenzionali, clausole di rinegoziazione (hardship)
1. Una forma di gestione delle sopravvenienze è anzitutto la parcellizzazione del procedimento di formazione del contratto mediante ==negozi preparatori==, in particolare il contratto preliminare con cui le parti introducono uno spazio tra il momento obbligatorio e quello traslativo che le consente di verificare l'incidenza di eventuali accadimenti che intervengano medio tempore. A fronte di una sopravvenienza, le parti sono libere di pervenire comunque alla stipula del definitivo, eventualmente apportando alcune modifiche al regolamento concordato nel preliminare. In difetto di accordo, la parte svantaggiato dall'evento sopravvenuto potrà dedurre quest'ultimo per sottrarsi alla stipula del definitivo o per evitare l'esecuzione in forma specifica ex 2932 cc

2. Anche laddove si impegnino da subito in modo definitivo, le parti possono provvedere al controllo delle sopravvenienze mediante pattuizioni specifiche (di regola clausole accessorie interne allo stesso contratto), che disciplinano ex ante le conseguenze che deriveranno dal verificarsi di eventi successivi alla stipulazione a vario titolo incidenti sul rapporto. In questi casi è lo stesso contratto che provvede al proprio futuro dotandosi di elementi di flessibilità
	- clausole di completamento: impegno definitivo, ma rimandano ad un momento successivo per alcuni profili contenutistici per le quali è necessario acquisire informazioni.o conoscenze di cui le parti non dispongono (es. listini prezzi dell'anno successivo)
	- clausole di adeguamento automatico, modifica automatica di contenuti del contratto sulla base di indici e parametri fissati dalle parti (es. per contenere le conseguenze del principio nominalistico nelle obbligazioni pecuniarie si inseriscono clausole-oro o clausole-istat)
	- clausole di rinegoziazione (hardship), diffuse nella pratica del commercio internazionale: le parti si impegnano a rinegozioare il contenuto del contratto al verificarsi di determinati eventi sopravvenuti, senza prefissare criteri o parametri. Tali clausole impongono solo un obbligo di contrattare (de contractando)  a contenuto indeterminando, non anche di contrarre (de contrahendo) ossia di giungere effettivamente all'accordo modificativo finale. 
	- ius variandi: diritto potestativo di modificare unilateralmente il contenuto del contratto

