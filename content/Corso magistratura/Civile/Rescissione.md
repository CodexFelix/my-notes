---
Fonti
artt. 1447 ss. cc
---
### Origine storica
1. Nel diritto postclassico, sotto l'influenza della morale cristiana, come rimedio all'iniquità contrattuale. Negozi validi nella forma e nella sostanza, ma viziati per altre ragioni
	- si perseguivano due finalità: conservazione dei patrimoni e conservazione del negozio. Lo scopo era quello di mantenere equilibrio contrattuale, ripristinando la situazione antecedente
2. Bisognerà attendere il basso medioevo per un'applicazione estesa dell'istituto: applicato dal diritt di famiglia alle successioni, al diritto negoziale vero e proprio.
	- requisito fondamentale era il fatto che la cosa valesse il doppio del corrispettivo pattuito
3. In età moderna la rescissione ha subito numerosi cambiamenti, assumendo le caratteristiche che ha nell'attuale impianto codicistico. Influenza del Code Civil napoleonico, la giurisprudenza fissa i caratteri dell'istituto:
	- soggettivo: posizione di bisogno che pressa la parte a concludere un patto svantaggioso, pur in assenza di violenza o coercizione
	- oggettivo: condizione di squilibrio tra le parti
4. Durante l'Ottocento, l'impostazione liberista, in uno con la esigenza di assicurare la certezza dei rapporti giuridici e la signoria della volontà (tale per cui ogni determinazione della congruità dello scambio è rimessa alla volontà delle parti) l'istituto della rescissione vede la sua portata limitata. Il Code Napoleon e il Codice italiano del 1865 lo limitano alla vendita immobiliare per lesione ultra dimidium e nella divisione per lesione oltre il quarto.
5. Il Codice del 1942 ha generalizzato l'operatività del rimedio: si applica a tutti i contratti a prestazioni corrispettive, con eccezione di quelli aleatori (1448 c. 4) e della transazione (1970, non impugnabile per lesione)
	- per vero la soluzione adottata dai codificatori pone comunque condizioni piuttosto restrittive, richiedendo non solo lo squilibrio tra prestazioni ma anche circostanze inerenti alla fase di formazione: lo stato di pericolo (1447 cc) e lo stato di bisogno (1448) - non presumendo una non libera volontà negoziale in re ipsa dal solo squilibrio tra prestazioni (come fatto nel Codice per l'eritrea e il Progetto italo-francese di Codice delle obbligazioni e contratti del 1927)
	- Nella Relazione al Codice Civile si afferma che l'equilibrio tra prestazioni o equità del vantaggio conseguito costituisce l'ideale di una sala circolazione dei beni, rappresenta la giustificazione e presupposto di tutela dell'autonomia contrattuale, costituisce la condanna dello spirito egoistico penetrato nei rapporti in violazione del dovere di solidarietà. Tuttavia, una norma generale che avesse autorizzato l'esame dell'equilibrio tra le prestazioni sarebbe stata non solo esorbitante, ma anche pericolosa per la sicurezza delle contrattazioni. Le parti operano imponderaebili apprezzamenti soggettivi, non suscettibili di un controllo adeguato

### Natura giuridica della rescissione
- Alcuni autori dubitano che sia una forma di invalidità del contratto, in quanto il contratto rescindibile non difetterebbe di elementi strutturali nè sarebbe viziato. Si ricostruisce la categoria dell'impugnabilità, al cui interno si ricomprende la risoluzione e la revocatoria, oltre alla rescissione. Questo perché la disciplina della rescissione è sotto più aspetti addirittura opposta a quella dell'annullabilità
	- non convalidabilità (1451) a differenza di quello annullabile (1444)
	- la sentenza di rescissione non pregiudica mai i diritti acquistati da terzi (1452), salvi effetti della trascrizione della domanda di rescissione che intervenga prima (2652 n. 1); la domanda di annullamento fuori dai casi di acquisto a titolo oneroso in buona fede travolge gli acquisti dei terzi
	- prescrizione annuale (1449), dalla conclusione del contratto, e non quinquennale 
- Prevale la tesi che la qualifica come invalidità:
	- collocazione sistematica (subito dopo nullità e annullabilità)
	- vizio genetico, coevo alla conclusione del medesimo (vizio della volontà del contraente in stato di pericolo o di bisogno)
		- NB. diversa è la funzione rispetto all'annullamento: la rescissione è strumento contro le iniquità contrattuali accettate in stato di bisogno; strumento per sanzionare contratto proceduralmente iniquo o iniquo per effetto di anomalie connesse alla posizione di debolezza di una delle parti
		- il contratto è sempre annullabile se c'è un vizio del consenso
	- La rescissione costituisce una ==deroga== al generale principio di ==insindacabilità negli atti negoziali dell'equilibrio economico tra le attribuzioni patrimoniali==. Si parla in dottrina di volontà obnubilata da fattori esterni che esita in uno squilibrio tra prestazioni, classificabile come difetto genetico di causa. In quanto tale è eccezionale, per ovviare ad uno squilibrio genetico del sinallagma indotto dal contesto in cui si forma il contratto
	- Come nell'annullabilità, il contratto rescindibile è efficace fin quando non interviene una sentenza che ne caduca retroattivamente gli effetti. Esso postula la domanda della parte lesa; a differenza della annullabilità, non è convalidabile, la prescrizione è minore e con un differente termine di decorrenza, l'eccezione è prescrittibile e non è opponibile ai terzi

### Presupposti: stato di pericolo (1447) o di bisogno (1448)
[1447] Necessità di salvare sè od altri dal pericolo attuale di un danno grave alla persona. 3 requisiti:
- stato di pericolo: definito con richiamo allo stato di necessità (2045 cc e 54 cp). Non sufficiente il pericolo riguardante esclusivamente cose. Il danno al patrimonio potrà semmai rilevare per lo stato di bisogno (1448 cc)
- squilibrio contrattuale: tra le prestazioni - valutazione discrezionale e non prefissata dal legislatore come nella rescissione ultra dimidium
- mala fede della controparte: conoscenza effettiva dello stato di necessità

[1448] Contratto concluso in stato di bisogno (ultra dimidium), di cui l'altra parte ha approfittato per trarne vantaggio
- stato di bisogno: contingente difficoltà economica della vittima dell'abuso, deve essere causa efficiente nella determinazione volitiva a contrarre. Deve essere serio e non futile. LA nozione è intesa in senso ampio: non solo l'indigenza o la povertà, ma anche la difficoltà economica
- lesione ultra dimidium tra prestazioni. Il parametro è il valore di mercato tra prestazioni al momento della stipula del contratto, non rilevando le oscillazioni successive in corso di esecuzione. La lesione deve però permanere al momento della proposizione della domanda; si esclude la rescissione se il valore della prestazione che la vittima ha subito è aumentato o se è diminuito quello che la stessa ha eseguito
- approfittamento dell'altra parte: non è necessaria un'attività operosa ad indurre l'altra parte a concludere l'affare. E' sufficiente una spinta psicologica a lucrare un vantaggio ingiusto, ricorrente ogni qualvolta si abbia conoscenza dello stato di bisogno della controparte

### Rescissione ed usura
La condotta di colui che approfittando dell'altrui stato di bisogno perviene alla stipula di un contratto rescindibile per lesione può integrare gli estremi del reato di ==usura== (644 cp)
1. Fino al 1996 parte della dottrina riteneva distinte le nozioni civilistiche e penalistica di usura
	- l'art. 644 cp punisce chi "approfittando dello stato di bisogno si fa dare o promettere interessi o vantaggi usurari", 
	- l'unico referente civilistico era ritenuto l'art. 1815 (nullità degli interessi usurari e riduzione alla misura legale), che operava a prescindere dall'accertamento della responsabilità in sede penale ed anche in mancanza di una condotta di approfittamento
2. La L. 108/1996, che ha riscritto l'art. 644, con l'individuazione del TEGM da parte del ministero del Tesoro, da cui ricavare la soglia di usurarietà. La rescissione per lesione perde la centralità acquisita sotto il vigore dell'originario 644 cp. Per effetto della riforma, si hanno tre forme di usura:
	- pecuniaria in astratto: prescinde da qualsiasi rimando alla condizione del soggetto leso, si configura automaticamente con il superamento del tasso soglia determinato ex lege
	- pecuniaria in concreto: interessi pattuiti anche se rientranti nei limiti di legge sono sproporzionati e la vittima è in condizione di difficoltà economica o finanziaria
	- reale: i vantaggi, diversi dagli interessi, sono sproporzionati e risulta che il contraente leso versava in uno stato di difficoltà economica o finanziaria all'atto di effettuarli o prometterli
Per queste ultime due fattispecie non può trovare applicazione il 1448 (in quanto non infra dimidium): dovrebbe applicarsi la nullità per illiceità della causa o contrarietà con norme imperative. Però, così ragionando, si arriva al paradosso di ammettere la nullità per la lesione inferiore alla metà e la rescissione  per quella superiore alla metà, sebbene fattispecie più grave.
