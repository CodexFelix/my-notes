---
Fonti
- art. 1453 ss cc
---
Nei contratti a prestazioni corrispettive (connotati da legame di interdipendenza reciproca tra prestazione e controprestazione, sinallagma funzionale), in alternativa al rimedio manutentivo dell'azione di esatto adempimento (2930 cc) la legge riconosce anche il diritto potestativo di chiedere la risoluzione del contratto (1453 cc)
Laddove la controparte insoddisfatta non abbia più interesse a ricevere la prestazione che gli spetta e preferisca ==porre nel nulla l'intero rapporto== (per sfiducia nell'altra parte, bisogno di procurarsi altrove la prestazione, inutilità della prestazione tardiva, preoccupazione di perdere la prestazione già eseguita, difficoltà di mandare ad esecuzione le sentenze di condanna ad un facere), ==liberandosi dall'impegno di eseguire la propria controprestazione ovvero ottenendone la restituzione==

### Presupposti
1. Inadempimento imputabile: anche se non richiesto espressamente dal 1453 cc, è implicitamente ricavabile a contrario dalla previsione della risoluzione per impossibilità sopravvenuta (1463 cc), con cui si creerebbe un'inutile sovrapposizione (per vero, il rischio di sovrapposizione non è scongiurabile ed è anzi maggiore dato che si ritiene l'impossibilità in termini relativi, quindi più ampia). Parte della dottrina riteneva che, data la funzione del rimedio risolutorio quale strumento volto a ripristinare l'equilibrio originario delle prestazioni, l'inadempimento è di per sé idoneo ad alterare il sinallagma contrattuale, a prescindere dalla rimproverabilità dello stesso. La rimproverabilità rileverebbe solo ai fini dell'eventuale risarcimento del danno, che l'art. 1453 fa salvo.
2. E' causa di risoluzione per inadempimento (1453 cc) anche l'impossibilità della prestazione definitoria imputabile a colpa del creditore
3. L'inadempimento deve essere ==ingiustificato==: il convenuto in risoluzione può eccepire una ==causa di giustificazione== del suo inadempimento che, se fondata, nega la risoluzione. Ad es. mancata cooperazione del creditore (1206 cc), prolungata tolleranza verso inadempimento o plurimi adempimenti di controparte che lascino intendere che questi mantenga il proprio interesse alla prosecuzione del rapporto (sì che il successivo improvviso voltafaccia sarebbe contrario a buona fede e violativo del divieto di venire contra factum proprium) ovvero inadempimento dello stesso attore in risoluzione rispetto al quale il successivo inadempimento del convenuto è una reazione in autotutela (inadimplenti non est adimplendum)
4. ==Inadempimento qualificato: Non scarsa rilevanza== quantitativa-qualitativa dell'inadempimento (1455) avuto riguardo all'interesse della controparte (a differenza dell'azione di esatto adempimento, sempre esperibile a prescindere dall'importanza dell'inadempimento): la ratio è di proporzionalità, a salvaguardia della vincolatività del contratto. 
	- La gravità dell'inadempimento è da valutarsi in concreto (funzione e peso della prestazione nell'economia complessiva del contratto e incidenza sulla realizzazione dell'interesse) e non in termini di prestazione principale contro accessoria: 
	- ad es. può essere importante una prestazione accessoria come il rilascio di istruzioni necessarie al funzionamento di un software o, rispetto alla vendita di un auto, i documenti di circolazione; può essere di scarsa importanza invece una prestazione principale. Possono avere rilevanza anche gli obblighi di protezione o inadempimento di precetti derivanti dalla legge ad integrazione del contratto (1374 e 1375)
	- in alcuni casi è lo stesso legislatore a modulare, con maggior precisione, l'entità dell'inadempimento a rilevanza risolutoria: 1525 (nella vendita con riserva della proprietà il mancato pagamento di una rata pari ad 1/8); 1490 e 1578 (vendita o locazione, vizi della cosa che ne diminuiscano in modo apprezzabile l'idoneità all'uso); 1584 (locazione: vizio che renda inabitabile la parte dell'immobile che è necessaria per l'alloggio del conduttore o della sua famiglia)
Non è condizione per l'esercizio dell'azione di risoluzione la costituzione in mora: essa rileva ai fini di rendere qualificato il ritardo (perpetuatio obligationis ex 1221, risarcimento del danno, interruzione della prescrizione ex 2943) - ma non a quello di sciogliere il contratto per cui è sufficiente l'inadempimento.

La risoluzione del contratto per inadempimento può avvenire per due vie tra loro alternative, cui corrispondono ==due diversi tipi di risoluzione==: giudiziale e di diritto.
## Risoluzione giudiziale - presupposti
Avviene nel processo e per mezzo di esso: la parte non inadempiente, a ciò legittimata, propone apposita domanda giudiziale innanzi al giudice territorialmente competente che, in caso di contestazione, dovrà accertare se effettivamente vi sia stato inadempimento e se lo stesso non abbia scarsa importanza. La sentenza ha natura costitutiva, determinando lo scioglimento del vincolo contrattuale e liberazione dai conseguenti obblighi.
Si contrappone a ==Risoluzione di diritto==, che avviene invece al d fuori del processo, mediante tre alternativi meccanismi stragiudiziali: clausola risolutiva espressa, diffida ad adempiere e termine essenziale. 

- Legittimazione ad agire: solo parti del contratto, non anche titolare del diritto di credito alla sua esecuzione, se le qualità non coincidono (es. contratto a favore di terzi o cessione di credito)
	- sì invece cessione del contratto, con cui il nominato acquista ex tunc la qualità di parte
	- nel caso di parte complessa, ciascuno dei soggetti che compone la parte può liberamente sciogliersi dal vincolo contrattuale, a meno che la partecipazione sia essenziale (es. indivisibilità del bene venduto, per cui è necessaria la partecipazione di tutti per la soddisfazione degli interessi degli altri componenti la parte non inadempiente)
- In ossequio ai principi in tema di onere probatorio di cui alle SU 2001, la parte che agisce per la risoluzione deve semplicemente provare la fonte del suo diritto, allegando la circostanza dell'inadempimento. Sarà il convenuto a dover eccepire il fatto estintivo della pretesa: l'adempimento, la non imputabilità dell'inadempimento; la scarsa importanza dello stesso

Può accadere che entrambe le parti (domanda+eccezione) contestino inadempimento reciproci (la parte convenuta si difende eccependo l'inadempimento altrui ed eventualmente domanda in via riconvenzionale la risoluzione per inadempimento dell'attore): se ciò avvenga, bisognerà valutare quale sia stata la "parte più inadempiente": vari i criteri elaborati in giurisprudenza (quanti-qualitativo della quantità e gravità degli inadempimenti; cronologico-causalistico, chi non ha adempiuto per primo; adeguatezza, volto a verificare se la reazione del secondo inadempiente sia una reazione giustificata)
- se si accerta che uno solo sia inadempiente, nulla quaestio; neppure se entrambe sono inadempienti (in questo caso il giudice pronuncerà lo scioglimento per inadempimento di entrambi)
- problematica è invece l'ipotesi in cui entrambe le domande siano infondate: una parte minoritaria della dottrina ritiene che il giudice possa comunque dichiarare il contratto sciolto per mutuo consenso (1372). La dottrina e giurisprudenza maggioritarie ritengono invece che tale pronuncia sarebbe difettosa per violazione del principio di corrispondenza chiesto-pronunciato (ultrapetizione) e che dovrebbe invece procedersi al rigetto di entrambe le domande, dato che manca un'esplicita richiesta di risoluzione consensuale. 

### Rapporti tra domanda di risoluzione e adempimento
Parziale irreversibilità della scelta: nel caso di scelta della domanda di risoluzione, essa è irreversibile (electa una via non datur recursus ad alteram). La ratio è dovuta all'interesse del contraente inadempiente, che facendo affidamento sul fatto che la controparte ha manifestato il suo disinteresse, può aver iniziato le trattative per destinare ad altri la propria prestazione o addirittura, aver concluso un nuovo contratto con altro soggetto. Per tali ragioni si ritiene che l'improponibilità della domanda di adempimento sia rilevabile solo su eccezione della parte inadempiente.

- Risarcimento in ogni caso, quale che sia l'azione esercitata, anche se diverso sarà il calcolo del danno: in caso di risoluzione, danno da mancato ottenimento della prestazione; azione di adempimento danno da ritardo.
	- SU 8510/2014 hanno chiarito che la cumulabilità della domanda risarcitoria a quella di risoluzione è garantita anche in caso di conversione (ius variandi) della domanda da adempimento a risoluzione (1453 c. 2), la conversione si estende anche alla domanda di risarcimento originariamente proposta. Il modello di tutela unitario fissato dall'art. 1453 e la complementarietà tra le tutele verrebbe contraddetta se si obbligasse il creditore ad intraprendere un nuovo e separato processo per ottenere il risarcimento, con conseguente frammentazione delle istanze giurisdizionali e allungamento dei tempi complessivi necessari per ottenere la soddisfazione delle proprie ragioni
	- Controverso se la domanda risarcitoria possa essere esercitata anche in via autonoma, prima ancora che si verifichi l'impossibilità della prestazione (1263 cc), quando la prestazione non soddisfi l'interesse del creditore: alla tesi minoritaria, che la ammette in quanto la domanda di risoluzione non ha funzione accertativa dell'inadempimento che ad essa preesiste, si contrappone la tesi maggioritaria, che reputa che l'azione risarcitoria può essere proposta in via autonoma solo ove l'adempimento non sia più possibile. Ammettere la domanda di risarcimento in via autonoma significherebbe riconoscere al creditore di convertire unilateralmente l'obbligazione originariamente assunta dal debitore in onta al principio di intangibilità dell'altrui sfera giuridica - 

## Risoluzione di diritto
In via stragiudiziale (ipso iure), e non con sentenza giudiziale costitutiva, ma come effetto automatico dell'inadempimento, eventualmente integrato da un atto stragiudiziale della parte legittimata.
>NB: la risoluzione si perfeziona in questi casi fuori dal processo, ma non è escluso il controllo dell'autorità giudiziaria; ciò che cambia è che l'instaurazione del giudizio e il conseguente controllo giudiziale è meramente eventuale e successivo, conseguendo ad un'opposizione del convenuto nei cui confronti sia fatta valere la risoluzione stragiudiziale. La sentenza che chiude il giudizio sorto sulla fattispecie risolutoria non avrà natura costitutiva, bensì meramente dichiarativa di mero accertamento della verificazione dei presupposti stragiudiziali della risoluzione e dichiarativa che la risoluzione è già intervenuta a suo tempo in virtù di quei presupposti

3 i meccanismi:
- ==Diffida ad adempiere== (1454): intimazione di adempiere entro un congruo termine, con l'espresso avvertimento che in mancanza il contratto dovrà considerarsi senz'altro risolto
	- negozio giuridico unilaterale recettizio (non mero atto giuridico, in quanto implicante una valutazione di interessi da parte del creditore, che predilige un ulteriore periodo di attesa così manifestando un perdurante anche se precario interesse all'adempimento)
	- forma scritta (1454); SU 14292/2010 hanno aggiunto che la procura ad intimare la diffida dovrà anch'essa avere necessariamente forma scritta ex 1392, a prescindere dal fatto che il contratto da risolvere abbia carattere solenne o meno
	- due elementi necessari: 1) intimazione esplicita di adempiere; 2) dichiarazione risolutoria, ossia dichiarazione chiara e univoca che decorso inutilmente il termine il contratto si intenderà sciolto (non mera dichiarazione della volontà di agire in giudizio)
	- effetti della diffida: risoluzione automatica, di diritto (1454 c 3) sempre che vi siano i presupposti della risoluzione giudiziale. L'effetto di risoluzione è irreversibile: non può essere convalidata dalla parte intimante (Cass SU 533/2009 hanno ribadito l'irreversibilità di tale effetto, anche a tutela del diffidato e del suo interesse alla certezza della propria posizione, stessa ratio legis del 1453 che vieta la conversione della domanda di risoluzione in adempimento)
- ==Clausola risolutiva espressa== (1456): pattuizione con cui i contraenti (bilaterale e non come la diffida unilaterale) convengono che il contratto si risolva quando una determinata obbligazione non sia adempiuta secondo le modalità stabilite.
	- la individuazione da parte delle parti rende superflua la valutazione di gravità dell'inadempimento (1455 cc), che è in re ipsa La ratio dell'istituto è proprio quella di escludere il sindacato del giudice sul grado di importanza dell'inadempimento perché la relativa valutazione è stata già operata ex ante dalle parti.
	- resta ferma la possibilità, in caso di contestazione da parte dell'inadempiente, di sindacato giudiziale sull'effettiva sussistenza dell'inadempimento e della sua imputabilità al debitore
	- la clausola risolutiva non produce effetti ==fino a quando la parte interessata non dichiara all'inadempiente che intende valersi della clausola==: ratio è l'interesse della vittima all'inadempimento, al fine di preservarle la facoltà di scelta tra risoluzione e adempimento (propria del 1453 c. 2). La legge non fissa alcun termine per rendere la dichiarazione, con rischio di protrarsi di una situazione di incertezza in capo all'inadempiente: rischio scongiurato dalla possibilità per l'inadempiente di adempiere anche tardivamente (fino a quando non riceva la dichiarazione) e comunque dalla prescrizione decennale (ex 2935 cc). 
	- la dichiarazione di valersi della clausola risolutiva può avvenire pure per facta concludentia (ad es. domanda giudiziale o stragiudiziale volta a ripetere la prestazione già eseguita)
	- la necessità di dichiarazione vale a distinguere la clausola risolutiva espressa dalla condizione risolutiva (non pacificamente ammessa): quest'ultima determina risoluzione automatica, senza necessità di dichiarazione.
		- la condizione risolutiva ha efficacia ex tunc, e non tutela i terzi, mentre la clausola risolutiva ha efficacia retroattiva ma fa salvi i diritti. dei terzi (1458 c 2); la prima si ritiene incompatibile con il divieto di esonero di responsabilità ex 1229 cc. Ma in realtà comunque resta la responsabilità ex 1218 cc
		- parte della dottrina ritiene che tale condizione sia rinunciabile dalla parte nel cui interesse è posta
- ==Termine essenziale== (1457: l'essenzialità può risultare implicitamente dalla natura o scopo concreto della prestazione (essenzialità oggettiva, es. commissione di abiti di scena per uno spettacolo a data fissata); o anche soggettiva e dipendere quindi dalla previsione edlle parti. Talvolta è lo stesso legislatore ad attribuire al termine carattere essenziale (estinzione leale): es. nel mandato il superamento del termine (1722)
	- discusso se la risoluzione si verifica al decorso dei 3 giorni entro cui la parte non inadempiente può manifestare l'interesse di prosecuzione. Chi sottolinea l'importanza della regola del 1453 (alternatività tra risoluzione e adempimento) ritiene che la risoluzione si verifichi decorsi i 3 giorni. Tale impostazione incontra tuttavia l'ostacolo rappresentato dal fatto che il debitore non può adempiere successivamente alla scadenza del termine essenziale; di conseguenza, deve ritenersi che l'effetto risolutorio si sia verificato quantomeno nei suoi confronti. Per altri ancora, la risoluzione si verifica al momento della scadenza del termine e la successiva dichiarazione del creditore rimuove ex tunc l'effetto risolutorio, facendo rivivere il rapporto contrattuale già sciolto.

### Effetti della risioluzione (1458)
Eliminazione degli effetti contrattuali con efficacia retroattiva: il contratto non produce più effetti per l'avvenire e le parti sono liberate dall'obbligo di eseguire le prestazioni ancora dovute; gli effetti traslativi sono rimossi automaticamente (ritrasferimento del diritto in capo al titolare), così anche quelli obbligatori (obbligo di restituzione delle prestazioni già eseguite).
- si applicano i principi generali in tema di ripetizione di indebito

L'effetto retroattivo non trova applicazione in caso di contratti ad esecuzione continuata o periodica: in tali casi la risoluzione opera solo per l'avvenire e non travolge le prestazioni già regolarmente eseguite. In tal caso il programma negoziale è stato eseguito in modo satisfattorio per gli interessi di entrambi i contraenti in parte qua e non avrebbe senso rimuovere gli effetti fino ad allora prodotti.

Risarcimento del danno: ovviamente dovuto da parte del debitore inadempiente; dubbi sul profilo del quantum debeatur tra chi ritiene comprenda solo l'interesse negativo (spese sostenute inutilmente in sede di stipula e nella fase dell'esecuzione) oppure anche i vantaggi che sarebbero derivati dall'attuazione del contratto (interesse positivo)

- Quanto ai terzi, la risoluzione non è mai retroattiva nei confronti di questi (1458 c. 2): la risoluzione non pregiudica i diritti acquistati dai terzi, a prescindere dalla loro buona o mala fede, nonché dalla natura gratuita o onerosa del loro titolo d'acquisto. 
	- in altre parole, se la parte inadempiente ha a sua volta alienato il suo bene a un terzo, quest'ultimo conserva la titolarità del diritto acquistato e l'inadempiente dovrà restituire alla controparte originaria solo l'equivalente monetario del bene medesimo
	- se il contratto ha ad oggetto trasferimento o costituzione di un diritto reale su bene immobile o mobile registrato restano, tuttavia, salvi gli effetti della trascrizione (2652 cc)
