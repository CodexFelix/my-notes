
#### Differenze tra responsabilità contrattuale e extracontrattuale

^8c5cee

- assenza di relazione giuridica preesistente nell'illecito aquiliano (violazione del generico divieto di neminem laedere)
1. termine di prescrizione (Decennale contrattuale vs quinquennale aquiliana)
2. diverso riparto dell'onere probatorio, nella responsabilità aquiliana l'attore deve dimostrare tutti gli elementi costitutivi (fatto, colpa o dolo, nesso di causalità , danno conseguenza); in responsabilità contrattuale l'attore deve limitarsi a provare il titolo costitutivo del suo diritto e allegare l'inadempimento altrui (1218) - essendoci una presunzione sia di inadempimento che di colpa che di causalità materiale. Sarà onere del debitore provare di aver adempiuto o che l'inadempimento derivi da causa a lui non imputabile.
3. 1225, che limita i risarcimenti per fatti non dolosi ai soli danni prevedibili, si applica alla sola responsabiltà contrattuale
4. 2059 che ammette il risarcimento del danno non patrimoniale nei soli casi di legge non è richiamato in ambito contrattuale, visto che in detto ambito la soluzione degli interessi è rimessa all'autonomia negoziale delle parti e non all'intervento legislativo
5. Non sono ammesse clausole limitative della responsabilità aquiliana ex 1229 cc
6. solidarietà nella responsabilità aquiliana è basata sulla proporzionalità causale e sulla colpa (2055); diverge dal modello paritetico del 1298 cc
7. in campo aquiliano opera la mora ex re
8. diverse tecniche rimediali apprestate dall'ordinamento (azione risarcitoria per illecito aquiliano; i rimedi previsti per inadempimento sono ulteriori: azione di esatto adempimento, strumenti di autotutela privatistica es. 1460 e 1461 e 1462 cc, risoluzione per inadempimento, risarcimento del danno) [[#^8e36b8]]
9. disciplina sulle scriminanti (2044 e 2045) e incapacità naturale (2046) è prevista solo per responsabilità aquiliana
10. diverse le norme di diritto internazionale privato

- rilievo che assume la colpa e dell'elemento soggettivo nelle due forme di responsabilità



#### Funzione riparatoria
Ratio comune a entrambe le forme di  responsabilità civile, derivante dalla sua ==funzione: ripristinare la situazione giuridica preesistente== alla commissione dell'illecito, riparare il danno; non sanzionare presunti responsabili. Questo vale sia per responsabilità contrattuale che responsabilità extracontrattuale
Danno parametrato a differenza tra situazione attuale e situazione ipotetica in cui si sarebbe trovato se non si fosse verificato l'illecito.

Corollari a questa premessa: 
1. Se responsabilità civile ha funzione riparatoria, è evidente che ==il criterio di imputazione del fatto illecito non dovrà essere necessariamente la colpa==, a differenza del diritto penale (dove la funzione è quella di punire). Plurimi sono i criteri dell'illecito civile, anche oggettivistico o semioggettivistico (art. 2049 cc responsabilità del datore di lavoro per fatto dei dipendenti, mero nesso di rischio)
2. Massima valorizzazione del c.d. ==danno conseguenza==. Deve essere dimostrata la sussistenza del danno conseguenza, non essendo sufficiente la lesione di una situazione giuridica soggettiva tutelata dall'ordinamento (danno evento), ma accanto a tale lesione e come conseguenza di tale lesione devono essersi prodotte conseguenze pregiudizievoli risarcibili nella sfera del danneggiato. ==1223 c.c==.: conseguenza immediata e diretta dell'illecito. Due nessi di causalità: materiale, tra soggetto e danno evento, e giuridica, tra danno evento e danno conseguenza.

#### Responsabilità contrattuale è di stampo oggettivistico o soggettivistico?
Impostazione classica, che si trova nella Relazione al codice civile, è di tipo oggettivistico. 
Secondo questa tesi, l'impossibilità di cui al 1218 c.c. è di tipo oggettivo e assoluto, parametrato alla prestazione di per sè considerata. Questo senza verificare le maggiori o minori capacità specifiche di adempimento dello specifico debitore, né rileva la diligenza adoperata dal debitore (1176 c.c. non avrebbe alcuna rilevanza, in quanto fissa una regola rilevante solo in sede di adempimento dell'obbligazione, momento fisiologico del rapporto obbligatorio).

Tesi corretta da posizione mediana, che evidenziava che l'inadempimento è fenomeno eterogeneo, che varia a seconda del tipo di obbligazioni in rilievo (di mezzi o di risultato, di facere e di dare, generiche ad es. pecuniarie e specifiche), dell'interesse creditorio che si asserisce frustrato, della gravità dell'inadempimento stesso (oltre a inadempimento radicale e integrale, è possibile anche parziale inadempimento anche detto inesatto adempimento; o ancora sotto il profilo della tempistica assoluto o relativo, in caso di ritardo che lascia residuare interesse del creditore all'adempimento).

La dottrina attuale ha preso atto che la natura della responsabilità contrattuale è di stampo soggettivistico, perché il canone della responsabilità personale (che art. 27 Cost. scolpisce per responsabilità penale), deve valere per ogni forma di responsabilità. Questo perché il proprium dei diritti di credito (che vale a differenziarli dai diritti reali) sta nel sostanziarsi nella pretesa ad un comportamento del debitore.
Sarebbe contraddittorio escludere ogni rilevanza al comportamento tenuto dal debitore.
L'art. 1218 non è l'unica regola che governa la responsabilità contrattuale, ma va letto in combinazione con l'art. 1176 cc.; la diligenza non è solo criterio di adempimento, regola da osservarsi al momento dell'adempimento, ma viene in rilievo anche nelal fase patologica, regola di responsabilità.
Il debitore che adempie con diligenza non risponde, il debitore negligente, imperito e imprudente andrà incontro alle conseguenze di cui all'art. 1218 c.c.
L'art. 1218 vale solo sul piano probatorio, stabilendo l'inversione dell'onere probatorio; la regola sostanziale sta però nel 1176 c.c. (è necessario inadempimento negligente, imperito e imprudente).
Quindi, data l'inversione dell'onere probatorio, il debitore andrà esente da responsabilità se dimostrerà di essere stato diligente, perito e prudente.
L'impossibilità cui fa riferimento l'art. 1218 non è di tipo naturalistico e oggettivo, ma giuridico e parametrato alle possibilità concrete del debitore.

Vi sono microsistemi che si distaccano dalla colpa, casi in cui, per l'organizzazione complessa del debitore (per es. impresa), la legge prescinde dall'accertamento di una colpa. Questo per la difficoltà di individuare il momento in cui si è verificato un malfunzionamento o una malpractice. In questi casi la legge opera un nesso di rischio. Es. disciplina del trasporto di cose, in cui il vettore risponde del perimento di cose a meno che non dimostri caso fortuito; o ancora deposito in magazzini generali; o vendita di pacchetto turistico (art 46 codice turismo), costruita come responsabilità oggettivistica: risponde ogni volta che sia frustrata la finalità edonistica del viaggio.

Altri casi di distaccamento dalla colpa, le obbligazioni pecuniarie: il debitore pecuniario è inadempiente quando non ha onorato il proprio debito e non rileva l'impossibilità per insolvenza patrimoniale (genus numquam perit).

Speciale è anche un'altra responsabilità contrattuale: quella del venditore per vizi della cosa venduta. [[#^0d7ab9]]

#### Giurisprudenza
SU 8510/2014: 1453 c.c., nel momento in cui si chiede lo scioglimento del contratto, avendosi mutatio libelli (dato il diverso petitum), si può conseguentemente proporre per la prima volta anche la domanda di risarcimento del danno.  
Questo per due ragioni:
1. Da un punto di vista letterale il 1453 non pone alcun divieto (salvo in ogni caso il risarcimento del danno)
2. Principio di ragionevole durata del processo impone concentrazione delle tutele, per cui proporre il risarcimento nello stesso processo in cui si chiede la risoluzione evita di proporre una domanda di risarcimento in separato giudizio che nascerà quindi in primo grado. ^8e36b8


Cass. SU 2018: su responsabilità medica (prima della l. Gelli-Bianco che l'ha ricondotta nella resp. extracontrattuale), ha introdotto il ==concetto di inadempimento qualificato==: l'inadempimento del medico è qualificato, astrattamente idoneo a cagionare pregiudizio della salute

Cass. SU 12747/2018 (negoziazione di assegni bancari e pagamento a soggetto non legittimato): responsabilità della banca è da contatto sociale qualificato (contatto con soggetto professionale, operatore bancario) e perciò per colpa. La banca va esente da responsabilità se dimostra di essere stata diligente. Si allarga quindi il campo di applicazione della prova liberatoria.

Cass. SU 13553/2001: la regola per cui il creditore deve limitarsi a provare il titolo e allegare inadempimento del debitore vale ==per tutte le azioni poste a presidio dell'inadempimento==: anche per quella di risoluzione del contratto, anche per quella di risarcimento del danno.
La prova liberatoria potrà essere fornita dal debitore in virtù della più facile prova per questi data la vicinanza della prova.
D'altra parte, imporre al creditore la prova dell inadempimento significherebbe fargli provare un fatto negativo (negativa non sunt probanda), prova particolarmente complessa.
Si è cercato di rendere compatibile l'onere di prova sul creditore non spiegandola prova di fatto negativo ma rivoltandola come prova di fatto positivo incompatibile con l'adempimento. Tuttavia la sostanza è la medesima.
L'unica eccezione alla regola dell'onere della prova sul debitore è per le obbligazioni negative (dovuta alla evidente natura speculare, che impone comportamenti passivi e viene violata da comportamenti positivi di prova più facile per il creditore)
E per l'azione di esatto adempimento?  ^d19740

SU 11748/2019 (natura della responsabilità per vizi della cosa nella compravendita): è errato il presupposto logico-giuridico da cui muoveva l'orientamento minoritario. E' errato ritenere che la consegna di cosa viziata costituisca un inesatto adempimento; non si tratta qui di adempimento di obbligazioni in senso tecnico-giuridico. Sul venditore, ai sensi del 1477 grava l'obbligo di consegnare la cosa nello stato in cui si trovava al momento della vendita (prescindendo quindi da eventuali vizi); tuttavia l'art. 1476 c.c. pone obbligazione d garantire dai vizi della cosa.
Secondo le SU del 2019, l'espressione è fuorviante, perché vi è un'inconciliabilità logica tra obbligazione e garanzia; la garanzia risponde ad una logica di tipo assicurativo. Questo non vuol dire che l'assicurazione formi oggetto di impegno obbligatorio. L'obbligazione per sua natura ha ad oggetto impegno a prestazioni future, la garanzia da vizi invece prescinde da un comportamento del debitore.
Regole di cui agli art. 1490 e ss dettano un modello speciale di responsabilità; debitore si trova in uno stato di mera soggezione alle iniziative che può assumere il compratore. Le azioni edilizie sono rimedi rimessi nella discrezionalità assoluta del compratore.
Questa violazione rientra sempre nel campo della violazione contrattuale, è sempre violata la lex contractus; ma non è violata un'obbligazione che è inadempiuta. C'è inadempimento del contratto che non è inadempimento dell'obbligazione.
Vi sono alcuni contratti che non sono solo fonte di obbligazioni, ma ad effetti reali (traslativi), come la compravendita. In questi casi possono esservi violazioni che sono non inadempimento di obbligazioni ma frustrazione dell'effetto reale. ^0d7ab9

