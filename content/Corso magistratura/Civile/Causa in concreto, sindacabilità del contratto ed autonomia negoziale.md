### La causa in concreto muta il sindacato sui negozi giuridici: da divieti ex ante a verifica ex post
La tensione tra autonomia negoziale e suoi limiti non viene risolta dalla giurisprudenza limitando ex ante i tipi di negozi astrattamente concludibili dalle parti e finalità con essi perseguibili, ma mediante ==controllo in concreto sulla liceità, equità e ragionevolezza del singolo negozio==.
Tale cambiamento di impostazione è da addursi alla diversa concezione della causa maturata in dottrina e giurisprudenza: da quella astratta (funzione economico sociale coincidente con il tipo, etero-imposta in modo dirigistico dalla legge) a quella concreta (funzione economico-individuale, sintesi degli interessi concretamente perseguiti dalle parti).

Sono oggi ammissibili negozi un tempo visti con sospetto:
- preliminare di preliminare (SU 4628/2015; II 26484/2019)
- clausola di diseredazione (Cass. 20587/2012)
- negozio gratuito atipico, promesse atipiche
- negozi creativi di diritti reali parzialmente atipici (cessione di cubatura, garanzie reali atipiche)
- negozi regolatori degli aspetti patrimoniali della convivenza
- donazione diretta ad esecuzione indiretta (SU 18725/2017)
- donazione di cosa altrui, anche se solo obbligatoria (SU 5068/2016)
- prenuptial agreement, ove lo scioglimento del matrimonio sia non causa ma condizione sospensiva di efficacia
- negozio autonomo di garanzia; lettere di patronage
- pagamento traslativo, negozio solutorio con causa esterna
- lease-back
- contratti atipici di sponsorizzazione, spedalità ormeggio parcheggio;
- clausole assicurative claims made (SU 22437/2018)

Dopo l'avvento della causa in concreto, al giudice non si impone più la mera verifica tra intento negoziale e causa prevista dalla legge (astratta), ma l'accertamento molto più significativo incentrato su non illiceità, ==ragionevolezza, adeguatezza e proporzionalità== (cause suffisànt, reasonable consideration) del negozio giuridico.
Il sindacato sulla causa in concreto intercetta quello di giustizia del programma contrattuale: quanto più questo è sproporzionato o squilibrato tanto più dovrà essere sorretto da adeguata giustificazione causale. Lo squilibrio palese è indice della assenza di causa.

### Evoluzione storica del sindacato sulla causa
- Nel diritto romano l'equilibrio nonn rilevava, in quanto lo ius civile era incentrato sul formalismo dei negozi solenni (mancipatio, stipulatio, in iure cessio)
- Il messaggio cristiano (S. Tommaso d'Aquino) hanno introdotto nel diritto medievale il concetto di giusto prezzo, come esigenza morale da rispettare nelle pattuizioni
- Il pensiero liberista otto e novecentesco, unitamente alla signoria della volontà, hanno fatto nuovamente cambiare impostazione sul controllo dell'equilibrio negoziale, ritenuto insindacabile del giudice. Il contratto non può essere giudicato giusto, perché non esiste una giustizia oggettiva, ma solo soggettiva (spetta al contraente decidere ciò che è giusto "Qui dit contractuel, dit juste", Alfred Fouillèe 1885)
- Codice civile del 1942 conferma l'irrilevanza della "giustizia contrattuale"; sono eccezionali le norme che danno rilevanza allo squilibrio: rescissione ultra dimidium (1447 e 1448 cc), usura (1815 c 2), risoluzione per eccessiva onerosità sopravvenuta (1467), annullamento del contratto con persona incapace di intendere e di volere (428 cc), errore, quale vizio della volontà. Nell'ordinamento si fa riferimento all'equità non come parametro di valutazione del programma contrattuale, ma come canone di interpretazione e integrazione in via suppletiva, e non correttiva, del contratto ex 1374 cc

Con l'evoluzione del pensiero giuridico, la dottrina ha superato la tesi dell'irrilevanza dell'ingiustizia contrattuale (salve le ipotesi eccezionali di cui sopra), sposando il principio di ==sindacabilità giurisdizionale dell'equilibrio economico-normativo==. Tale principio rinviene il suo fondamento in Costituzione e nel codice: ==principio di solidarietà== (2 Cost.), di ==buona fede== (artt. 1175 e 1375 cc), nonché nei limiti della libertà di iniziativa economica, subordinata ad utilità sociale (41 Cost.). In questo senso, l'autonomia privata non rileva come valore in sè, ma come strumento per perseguimento di interessi conformi ai valori di fondo dell'ordinamento:
- è caduto il mito romantico dell'eguaglianza tra contraenti: difficilmente essi hanno la stessa forza economica; comunque, avranno sempre interessi differenti e opposti
- è caduto il dogma della signoria della volontà e del'effettiva libertà delle parti, con il passaggio da una concezione soggettiva del contratto (incontro di volontà in senso psicologiche) ad una oggettiva (volontà rileva come trasfusa nel contratto e come percepibile dai consociati)
- il diritto comunitario, in particolare quello sul consumatore, ha messo in luce l'inuguaglianza di potere negoziale (inequality of bargaining power e unconscionableness), adottando strumenti correttivi come le clausole vessatorie (33 s. cod. cons.)

Assumono rilevanza fattori limitativi della libertà negoziale ben al di là degli ordinari vizi codificati dalla legge, derivanti da diseguaglianza, ignoranza, bisogno, disinformazione, soggezione:
- status ontologicamente fragile (lavoratore, minore, consumatore)
- inesperienza, immaturità
- relazioni fiduciarie (Genitori-figli, medico-paziente, insegnante-allievo)
- bisogno, disinformazione (contratti unconscionable)
- vizi incompleti della volontà (errore non essenziale, reticenze non assurgenti a dolo omissivo, immaturità, debolezza, bisogno infra dimidium, violenza non piena).

### Ingiustizia procedurale ha rilievo centrale
Nel nostro sistema, secondo l'interpretazione prevalente, l'ingiustizia non rileva ex se, in senso sostanziale (substantial injustice), ma procedurale (procedural injustice): quando cioé sia frutto di una procedura precontrattuale nella quale la parte più forte abbia abusato della sua posizione per imporre regolamento iniquo.
D'altronde, il legislatore non fornisce parametri oggettivi di valutazione dello squilibrio oggettivo; se si desse credito al principio di necessaria giustizia oggettiva dello scambio, poi, si rinnegherebbe il concetto di autonomia negoziale, che verrebbe travolto da un generale e incontrollato sindacato del giudice.

E' decisiva la procedural injustice (procedimento di formazione della volontà inquinato da debolezza, disinformazione e prevaricazione). Regola generale è quella del divieto di abuso del maggiore bargaining power e di approfittamento della debolezza altrui. Devono considerarsi eccezionali le ipotesi di rilievo accordato allo squilibrio oggettivo (usura, vendita a prezzo vile o irrisorio).

Esiste un rimedio generale applicabile ai casi in cui non sia previsto uno specifico? Varie tesi:
1. Nullità virtuale (1418 cc) per violazione del precetto di buona fede (art. 2 Cost.). Tuttavia, la nullità colpisce la violazione di norme imperative ==attizie== e non di regole di comportamento, come il precetto di buona fede.
2. Estensione dell'art. 36 cod. cons. (nullità di protezione delle clausole vessatorie), che tuttavia è norma speciale inestensibile analogicamente come mezzo di tutela anche se esprime una necessità di tutela condivisa.
3. Nullità da mancanza di causa; rimedio che apare tuttavia di limitata applicazione, riguardando casi in cui lo squilibrio è talmente rilevante da evidenziare la mancanza di causa.
4. Nullità ex 1322 c. 2 (meritevolezza di tutela): la norma riguarda solo un profilo teleologico e non contenutistico.
5. Diritto di recesso: tale rimedio è tuttavia tipico, in quanto esercitabile solo nei casi previsti dalla legge.
6. responsabilità precontrattuale, per illiceità del comportamento. LA tesi è giusta, ma non esaustiva: per responsabilità precontrattuale è necessario provare danno ed elemento soggettivo, non sempre presente in ogni fattispecie.
7. Preferibile tesi, esecuzione in forma specifica dell'obbligo di buona fede mediante tutela impeditiva dell'esecuzione del contratto nella parte in cui preveda prestazioni squilibrate. ==Inesigibilità mediante exceptio doli generalis==
==Deve escludersi la possibilità per il giudice di riequilibrare il contratto==: egli assolve ad un ruolo destruens e non costruens, non potendo sostituirsi alle parti nell'esercizio dell'autonomia negoziale al di fuori dei casi previsti  espressamente dalla legge (eccessiva onerosità e riconduzione ad equità 1467 cc, rescissione ed equo compenso per opera prestata 1447, 1664 su variazioni condiizoni appalto, d.lgs. 231/2002 e l. 192/1998)

### Riaperture alla sindacabilità dell'ingiustizia sostanziale  
Recenti interventi giurisprudenziali:
- Su 22437/2018 su clausole claims made: bisogna valutare il singolo caso per accertare se il prezzo di polizza è in equilibrio con prestazioni
- Cass. 12454/2012: necessità di interpretare la clausola del contratto di mutuo con cui si rinuncia a far valere nei confronti del mutuante l'eccezione di mancata consegna del veicolo, anche se valida in quanto espressione di autonomia negoziale, alla luce dei principi di buona fede e correttezza
- SU 4224/2017: è inesigibile il canone di una concessione di derivazione di acqua pubblica ove non sia concretamente fruibile per mal funzionamento dell'impianto per causa non imputabile al concessionario
- C. Cost. Ordd. 248/2013 e 77/2014 sulla mancata previsione per caparra confirmatoria (1385) dello stesso meccanismo di riduzione ad equità previsto per la penale eccessiva: non è necessario prevedere tale meccanismo, in quanto la caparra sproporzionata è sanzionabile con la nullità ex 1418 cc per violazione degli artt. 1175 c. 2 e 2 Cost. Così i doveri di solidarietà assurgono a regole attizie.

Critiche dottrinali a questa impostazione giurisprudenziale:
- L'intervento correttivo del giudice sul contenuto negoziale viola il principio di autonomia privata (D'Amico)
- si supera la dicotomia tra regole di validità e di condotta, traslando una regola appartenente a quest'ultima categoria all'interno delle prime. Si eleva l'art. 2 Cost. ad ==apriscatole giuridico== che entra nel contratto mediante il canone della buona fede. The courts don't make the contracts for the parties (Pardolesi)
- rischio di crisi della certezza dei rapporti giuridici, che non sarebbero più rigidamente predeterminati dal contenuto del contratto cui le parti si sono espressamente auto-vincolate, ma risentirebbero di correzioni postume etero-determinate e non concordate dalle parti
- violazione della tassatività delle clausole di invalidità dei negozi, che sono norme did fattispecie che - come tali - devono essere puntuali e specifiche, specie in un sistema in cui le norme sull'invalidità hanno carattere eccezionale
 

