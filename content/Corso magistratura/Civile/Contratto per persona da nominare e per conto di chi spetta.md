### Contratto per conto di chi spetta (o per conto dell'avente diritto)
Contratto concluso  da un soggetto nell'interesse di altro soggetto che ci si aspetta diventerà titolare di una certa posizione giuridica, ma la cui identità è sconosciuta al momento della conclusione del negozio.
Le ipotesi previste dal Codice civile sono diverse:
- art. 1513 cc (controversia su difetti della cosa venduta), il giudice può disporre la vendita per conto di chi spetta del bene in questione;
- 1690 c 2 cc vendita per conto di chi spetta delle cose trasportate che siano facilmente deteriorabili quando v'è controversia tra più destinatari
- atti di gestione e vendita compiuti dal curatore dell'eredità giacente o chiamato all'eredità che venga autorizzato dal giudice (529 o 460 cc), dato che gli effetti di tali atti sono destinatia a prodursi nella sfera patrimoniale dell'erede la cui identità è tuttavia sconosciuta al momento in cui vengono posti in essere.

La dottrina ha ritenuto che il contratto per conto di chi spetta configuri una forma di rappresentanza (in incertam personam), dal momento che lo stipulante non stipula per sé e, pertanto, non assume mai la posizione di parte sostanziale del contratto 

==Vanno distinte dalla rappresentanza in incertam personam== (in cui la persona del rappresentato è determinata in base ad un evento oggettivo):
- la rappresentanza di persona non dichiarata (in cui lo stipulante, anche se afferma di stipulare per altri, non esercita alcun potere di rappresentanza, riservandosi di dichiarare il nome di un rappresentato che rimane indeterminato e che potrebbe di fatto non esistere), da inquadrare più correttamente nello schema del contratto per persona da nominare.
- l'assicurazione per conto di chi spetta (1891 cc), che sembra piuttosto riconducibile alla categoria dei contratti a favore di terzo con beneficiario indeterminato. Infatti, nel caso del contratto di assicurazione, lo stipulante è obbligato in proprio e come tale deve dare esecuzione agli impegni contrattuali, con la sola eccezione delle obbligazioni che, per loro natura, possono essere adempiute esclusivamente dall'assicurato.



### Contratto per persona da nominare (1401)
La nomina del terzo è meramente eventuale, rappresenta l'esercizio di una facoltà dello stipulante, che fino al momento della nomina è parte sostanziale del contratto. La nomina dipende quindi da una scelta del soggetto contraente e non da un fatto oggettivo o dalla titolarità di una posizione giuridica.

Il contratto per persona da nominare è il contratto con cui una delle parti (stipulante) si riserva la facoltà di nominare entro un termine legale o convenzionale altra persona quale parte sostanziale del contratto, che acquisterà i diritti o assumerà gli obblighi nascenti dalla stipulazione intervenuta con il promittente in via retroattiva (ex tunc). Questa diviene parte del contratto.

Il meccanismo è ==assimilabile alla [[Cessione del contratto]]==, visto che in entrambi i casi nominato e cessionario ==acquisiscono la qualifica di parte sostanziale del contratto==.
Differenza: la nomina ha efficacia retroattiva, mentre la cessione il trasferimento ha effetto solo al momento della stipula. 

Il problema dell'ambiguità soggettiva del contratto per persona da nominare, data dallo speciale modo di individuazione di una delle parti, ha dato luogo a molti contrasti sulla natura giuridica dell'istituto:
- la tesi prevalente è quella che rinviene nella fattispecie una forma di ==rappresentanza in incertam personam==. Per tale teoria il contratto per persona da nominare è un'applicazione dell'istituto della rappresentanza (con contemplatio domini tardiva), in quanto lo stipulante assume la veste di rappresentante della persona da designare e il contratto si perfeziona ancora prima della nomina dell'eligendo, perché non vi è incertezza sulla persona di un contraente, ma soltanto se alla persona del contraente originario debba sostituirsi altra persona con effetto retroattivo. Non è necessario un mandato preventivo della persona da designare perché il contraente che ha esercitato la facoltà di riserva possa validamente porre in essere tutte le manifestazioni di volontà necessarie al perfezionamento del negozio. La tesi è rafforzata dall'uso della parola "procura" al c. 2 dell'art. 1402
- Si è obiettato, tuttavia, che nella rappresentanza il rappresentante è parte in senso formale del rapporto ma mai in senso sostanziale, neanche in caso di mancata ratifica. Invece, nel contratto per persona da nominare, lo stipulante è parte sostanziale del contratto dall'inizio e lo rimane definitivamente se la nomina non perviene efficacemente. Inoltre, nel contratto in esame, l'accettazione che segue alla nomina ha efficacia pienamente retroattiva, mentre nella rappresentanza la ratifica fa salvi i rapporti dei terzi.

Effetti del contratto stipulato per persona da nominare. Tesi minoritaria:
- secondo parte della dottrina, fino al momento della nomina il contratto per persona da nominare sarebbe improduttivo di effetti, essendo essi sospensivamente condizionati sia per lo stipulante (che non è destinato a rimanere parte del rapporto) che per il terzo (che acquista il diritto solo con la nomina previamente autorizzata o con l'accettazione).
	- infatti, nei contratti ad effetti obbligatori, se lo stipulante agisse per l'esecuzione porrebbe in essere un'implicita rinuncia al potere di nomina designando sè quale parte del rapporto; il promittente non potrebbe chiedere l'adempimento in quanto lo stipulante potrebbe opporgli la facoltà di nomina (mentre se adempisse rinuncerebbe implictamente a tale facoltà)
	- idem nei contratti ad effetti reali: se lo stipulante chiedesse la consegna del bene alienatogli o lo rivendesse a terzi questi rinuncerebbe tacitamente alla facoltà di nomina
- Per il promittente, invece, l'effetto si produrrebbe subito. Non si tratta, secondo questa tesi, di un semplice vincolo obbligatorio di indisponibilità, ma di una vera e propria opponibilità dell'accordo agli eventi causa del promittente, in quanto il contratto per persona da nominare è soggetto ad immediata trascrizione. L'obiezione che fa perno sull'inscindibilità della perdita del diritto in capo al promittente cui non corrisponda il contestuale acquisto in capo al nominato si giustifica con la fictio dell'art. 1404 (retroattività dell'acquisto del nominato che evita ogni periodo di vacatio)

Sembra tuttavia preferibile la ==tesi maggioritaria==, per cui ==la riserva di nomina non impedisce nè il perfezionamento nè l'efficacia tra le parti originarie==. L'immediata efficacia traslativa comporta quindi nei contratti circolatori ad efficacia reale l'ingresso immediato del bene nella sfera dell'acquirente-stipulante; i creditori dello stipulante possono pertanto compiere atti conservativi ed esecutivi sui suoi beni, ma il loro diritto è comunque subordinato al consolidamento del contratto in capo allo stipulante.
La giurisprudenza concorda con questa ultima tesi, ritenendo che nel contratto per persona da nominare non viene in essere un nuovo contratto tra promittente e nominato, diverso da quello che lo stipulante aveva concluso per sé sotto la condizione risolutiva della nomina di un terzo soggetto, ma l'==acquisizione retroattiva da parte del nominato della veste di parte dello stesso contratto==, già perfetto in tutti i suoi elementi oggettivi ed efficace prima della dichiarazione di nomina.
Conseguenze:
- la legittimazione alle azioni giudiziali e alle eccezioni contrattuali volte ad impugnare il contratto spetta, secondo la tesi maggioritaria, alle parti originarie (verso cui il contratto produce effetti immediati)
- la titolarità del bene venduto, dopo la conclusione del contratto e fino al momento della nomina, spetta allo stipulante, con la conseguenza che i creditori del promittente non possono aggredire il bene, diversamente dai creditori dello stipulante. A questi ultimi è tuttavia opponibile una valida electio
- lo stipulante è parte in senso sostanziale e formale ed è a lui che bisogna fare riferimento per valutare i requisiti di capacità (non solo di intendere e di volere, ma anche di agire, dato l'impegno che lo stipulante assume) ed integrità del consenso. Il vizio di capacità non può più essere rilevato una volta che sia avvenuta validamente la nomina. Il terzo deve essere capace solo al momento dell'accettazione (che costituisce un atto negoziale), risultando impossibile la nomina di un soggetto interdetto o minore, ovvero, addirittura, inesistente.

La riserva di nomina è un patto accessorio al contratto base e non richiede una forma particolare che non sia quella del contratto cui accede. La prova è regoalta dalle ordinarie regole sulle clausole aggiunte al contenuto di un documento.


==La dichiarazione di nomina== è il negozio unilaterale con cui lo stipulante imputa il rapporto contrattuale al terzo con effetto retroattivo; essa svolge una funzione integrativa del contratto per persona da nominare, in quanto diretta all'individuazione del soggetto nei cui confronti si producono gli effetti della stipulazione.
- La dottrina dominante sostiene la ==natura negoziale== della nomina. Se è vero che gli effetti del contratto in capo allo stipulante sono prodotti non dalla nomina ma dalla mancata nomina, è indubbio che la nomina è un atto che produce l'effetto giuridico di estromettere lo stipulante e come tale presuppone una valutazione di interessi.
- Per altra tesi è un atto giuridico in senso stretto, e più precisamente, una dichiarazione di scienza priva di margini valutativi: equiparando il contratto per persona da nominare alla rappresentanza in incertam personam, l'atto in esame avrebbe la stessa natura della contemplatio domini (nell'ipotesi di procura preventiva sarebbe un atto dovuto, mentre nelle altre ipotesi gli effetti discenderebbero non dalla nomina ma dalla stipula o dall'accettazione)
- altra dottrina ritiene che la natura giuridica dell'atto di nomina dipenda dai rapporti tra stipulante e terzo: se sussiste un mandato deve propendersi per la natura di atto dovuto di adempimento; se manca un rapporto integra un atto negoziale che presuppone una libera valutazione

Formalità della dichiarazione di nomina (1403): 
- deve rivestire la stessa forma usata dalle parti per il contratto (in ragione della funzione integrativa da essa svolta)
- l'atto di nomina è sottoposto al medesimo regime legale di pubblicità del contratto (1403 c. 2). La mancata o tardiva trascrizione rende inopponibile l'acquisto del nominato al terzo avente causa dallo stipulante che abbia anteriormente trascritto il proprio acquisto
- la nomina è senz'altro un atto recettizio, data la propria funzione. La dichiarazione deve essere comunicata al promittente (ma non necessariamente a lui indirizzata, potendo essere resa al notaio o solamente al designato e poi comunicata al promittente)

Effetti della nomina (1404): retroattività assoluta, non sono fatti salvi i diritti eventualmente acquisiti in pendenza del termine di nomina. La retroattività è un connotato peculiare che differenzia l'istituto dalla cessione del contratto o dal mandato senza rappresentanza
Dalla retroattività consegue che:
- in caso di acquisto di un diritto di proprietà o diritto reale di godimento spetta al terzo conseguire il possesso della cosa con gli accessori, mentre lo stipulante è obbligato a restituire i frutti e proventi maturati dal momento della stipulazione;
- l'acquisto del terzo prevale sugli atti esecutivi compiuti dai creditori dello stipulante e sugli acquisti degli eventuali aventi causa dal promittente o dallo stipulante, sempre che la riserva e la dichiarazione di nomina siano state rese opponibili in osservanza del 1403 (trascrizione)
- il nominato acquisisce altresì, sotto ogni profilo, la qualifica di parte del rapporto contrattuale, con la legittimazione ad esperire ogni conseguente azione od eccezione fondata sul contratto (ma non anche su altri rapporti con lo stipulante cui sia estraneo il promittente) e speculare soggezione alle eccezioni del promittente fondante anch'esse sul contratto (ma non anche su altri rapporti con lo stipulante, non dipendenti dal negozio)
- spetta al terzo nominato sancire lo scioglimento del contratto per mutuo dissenso (1372 c 1)
- in applicazione analogica delle norme sulla cessione, lo stipulante è tenuto a garantire la validità del contratto ma non la solvenza del promittente

