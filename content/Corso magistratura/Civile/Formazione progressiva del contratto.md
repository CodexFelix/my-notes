La conclusione del contratto rappresenta solo il momento terminale di una lunga vicenda caratterizzata da tappe preparatorie, con cui le parti cercano di definire il migliore assetto dei propri interessi.
Il contratto si conclude solo in presenza di una perfetta e piena coincidenza tra le dichiarazioni provenienti tra le parti: ==non spiegano effetto vincolante== le pattuizioni raggiunte su singoli punti del regolamento negoziale, documentate per iscritto nelle c.d. ==minute (o puntuazioni). Si ritiene che tali documenti abbiano valenza meramente probatoria==, a testimonianza del livello di avanzamento delle trattative e per la prova della responsabilità precontrattuale della parte che le ha ingiustamente interrotte.
Non è sempre agevole distinguere tra minuta e contratto perfetto.
- ==il solo criterio quantitativo della completezza contenutistica non è decisivo==: le parti possono ritenere meramente preparatorio un documento contrattuale contenente un insieme completo di clausole e, dall'altro, manifestare la volontà di dar vita ad un vincolo contrattuale con un regolamento contrattuale incompleto e limitato ad un assetto sugli elementi essenziali

Sono parimenti prive di carattere vincolante le lettere o dichiarazioni di intenti, con cui le parti esprimono i propri reciproci propositi in vista di un contratto futuro ed eventuale (senza sentirsi vincolate come se un definitivo fosse stato raggiunto). Anche tali lettere rilevano sul piano della responsabilità ex 1337 in quanto costituiscono fonte di affidamento legittimo circa la prosecuzione delle trattative.

Le parti possono, nell'esercizio dell'autonomia negoziale, giungere alla conclusione di veri e propri negozi giuridici con cui assumono, reciprocamente o unilateralmente, impegni, vincoli o obblighi in relazione alla futura stipulazione contrattuale. A differenza delle minute e lettere di intenti, i ==negozi preparatori== assumono la consistenza di veri e propri ==vincoli precontrattuali==, con cui le parti limitano la propria autonomia negoziale in vista della successiva conclusione del contratto.

### Classificazione dei vincoli precontrattuali
In base alla funzione, ossia al limite per la libertà negoziale si distingue tra:
- vincoli diretti a rendere ==irrevocabile la proposta==, privando il proponente del diritto di revocarla fino a che venga portata a sua conoscenza l'accettazione dell'oblato (proposta irrevocabile ex 1329 cc e patto di opzione ex 1331 cc)
- patti che ==incidono sulla libertà di scelta del contraente== (patto di prelazione)
- patti che incidono sulla ==libertà di decidere l'an della stipulazione contrattuale== (contratto preliminare)
- vincoli che incidono sulla libertà di scegliere il ==quomodo della stipulazione== (Contratto normativo)

In base al profilo strutturale:
- vincoli che danno luogo ad un rapporto obbligatorio (patto di prelazione, preliminare)
- vincoli che generano una relazione diritto potestativo-soggezione (opzione e proposta irrevocabile)
Differenza tra preliminare unilaterale e opzione: nel primo c'è l'obbligo di prestare il consenso alla stipula del definitivo, nell'opzione nessuno dei contraenti è vincolato alla stipula successiva - essendovi esclusivamente il diritto potestativo dell'opzionario di determinare, con la propria accettazione, il perfezionamento del contratto.

### Efficacia dei vincoli precontrattuali: meramente obbligatoria e inter partes
I rimedi esperibili dal titolare del diritto nascente da un vincolo negoziale (prelazionario, opzionario, destinatario della proposta irrevocabile) laddove la controparte violando il vincolo stipuli un contratto con un terzo sono di ==mera responsabilità da inadempimento contrattuale (1218 cc)==, senza possibilità di travolgere l'effetto dell'acquisto compiuto dal terzo mediante il rimedio del 2058 cc

- Non produce invalidità del contratto stipulato con il terzo, in quanto nel nostro ordinamento (a differenza di quello francese) sono sanzionate con la nullità le sole pattuizione elusive di norme imperative (1344, frode alla legge [[Casi di nullità - virtuale, strutturale, politica, testuale#^2a4548]]) e non si accoglie il principio fraus omnia corrumpit. Nè può ipotizzarsi un'estensione analogica del 1344, dato che si tratta di una vicenda ontologicamente diversa. La conseguenza è che i vincoli precontrattuali generano fra le parti regole comportamentali e non attizie, la cui violazione lascia impregiudicata la validità dell'atto, rilevando esclusivamente a fini risarcitori.
- Non produce neppure inefficacia relativa nei confronti della parte lesa: i vincoli prenegoziali hanno efficacia meramente obbligatoria inter partes, salvi casi eccezionale di prelazione legale avente valore reale in virtù del riconoscimento al prelazionario del cd diritto di riscatto

Argomenti:
1. L'art. 1372 c. 2 fissa il principio di relatività degli effetti, confermato dal 1379 cc che lo specifica per il pactum de non alienando; tale norma, dettata per divieto di alienazione in senso stretto, è estensibile analogicamente agli ulteriori limiti convenzionali alla libertà di disporre di beni e diritti
2. I negozi precontrattuali ==non rientrano nella disciplina della trascrizione tra gli atti soggetti a trascrizione ex 2645 cc==. Nè può estendersi analogicamente l'art. 2645-bis con cui il legislatore ha riconosciuto la trascrivibilità dei preliminari aventi ad oggetto uno dei contratti di cui all'art. 2643 n. 1 a 4 cc. Tale norma ha evidente carattere eccezionale, che la rende insuscettibile di estensione non solo ad altri negozi preparatori, ma persino agli altri preliminari aventi ad oggetto contratti diversi da quelli d cui al 2643 nn. 1-4.
	- il patto di prelazione e il patto di opzione non sono equiparabili al contratto preliminare: solo con quest'ultimo le parti si obbligano reciprocamente alla stipulazione del definitivo, con la conseguenza che, in caso di inadempimento, soccorre il rimedio in forma specifica (2932 cc). Invece, nella prelazione e nell'opzione non è per nulla certo l'an della stipulazione
	- La prelazione non va ricostruita, come da tesi minoritaria, come preliminare unilaterale sospensivamente condizionato. Da esso non deriva l'obbligo a pervenire alla successiva stipulazione, ma il mero obbligo a preferire un interlocutore ad altri, se e quando ci si determini alla stiulazione (nell'an pienamente rimessa alla libera scelta del soggetto)
	- Anche nell'opzione nessuna delle parti è obbligata alla stipulazione successiva, ravvisandosi piuttosto una mera soggezione al potere dell'opzionario che, di fronte ad una propostsa divenuta irrevocabile, può determinare la conclusione del contratto attraverso la propria manifestazione di volontà. La possibilità per l'opzionario di perfezionare il contratto e conseguire unilateralmente l'effetto traslativo rende impossibile e inutile il rimedio giudiziale dell'esecuzione in forma specifica (2932), e di conseguenza anche la trascrizione

>==E' possibile invocare la tutela risarcitoria sia nei confronti del soggetto vincolato che del terzo==. Nei confronti del vincolato la responsabilità ha natura contrattuale, e non meramente precontrattuale, derivando dalla violazione di uno specifico vincolo contrattuale o negoziale (e non da un generico comportamento scorretto o contrario a buona fede). ==La responsabilità del terzo è invece aquiliana==, configurandosi un concorso eterogeneo ex 2055 cc
>Quanto al ==QUANTUM risarcibile==, a fronte della tesi minoritaria che limita il risarcimento al solo interesse negativo, è preferibile l'orientamento che parametra il risarcimento al ==c.d. interesse positivo== all'esecuzione delle obbligazioni assunte con il negozio preparatorio, salvo poi rideterminarlo quantitativamente in funzione delle maggiori o minori probabilità di giungere alla stipula del definitivo.