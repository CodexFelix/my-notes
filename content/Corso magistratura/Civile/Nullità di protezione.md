Species del più ampio genus della nullità
Caratterizzata dalla coesistenza della ==legittimazione ristretta== e della ==rilevabilità d'ufficio subordinata alla utilità che potrebbe derivare al soggetto protetto==
- Emersione di un nuovo concetto di ordine pubblico: di protezione, il cui proprium si rinviene non nella tutela di un interesse generale della collettività, ma di alcuni soggetti che versano in posizione di particolare debolezza e necessitano di protezione specifica

Il sistema delle nullità è oggi multiforme, difficile da ricondurre ad unità.
Vengono a sfumare le differenze tra nullità e annullabiliità [[Nullità#^6222fb]]
- la sua azione è a legittimazione relativa
- il rilievo ufficioso può operare solo a tutela della parte protetta
- non è solo attizia, sanzionando deficienze strutturali del negozio, ma anche comportamentale: ad es. violazione di obblighi informativi e di trasparenza.
- è tendenzialmente parziale, lasciando intatte le clausole negoziali non intaccate da invalidità.

La giurisprudenza ha tentato, nonostante le oggettive diversità, di individuare un filo comune, un'unità funzionale che accomuni tutte le nullità (anche quelle di protezione):
- le nullità di protezione non sono solo dirette a proteggere un contraente, ma a tutelare interessi di ordine generale: alla stabilità del mercato, alla tutela della concorrenza, i limiti sociali all'iniziativa economica (41 Cost.).

### Invocabilità delle nullità di protezione da parte del garante
Può il garante avvalersi della disciplina consumeristica se il proprio garantito è un professionista?
- In virtù del principio di accessorietà, la qualifica di professionista si comunicherebbe al consumatore - tesi lesiva dell'effetto utile della protezione del consumatore
- La tesi largamente prevalente è nel senso che il fideiussore, laddove non professionista, ugualmente beneficerà delle tutele consumeristiche[[Nullità di protezione#^781384]]

## Pillole
1. il contratto consumeristico non è un contratto tipico, ma un modello contrattuale generale (cd. "secondo contratto"), archetipo del contratto asimmetrico (assieme a terzo e quarto contratto, oltre a fattispecie innominate), espressione di un principio di ordine pubblico di protezione (la tutela del consumatore nutre l'interesse pubblico allo sviluppo e alla solidarietà) e, quindi, passibile di nullità virtuale;
2. ==il consumatore è identificato in base al solo dato teleologico== (lo scopo meramente personale del contratto), che prevale sul profilo tipologico (l'essere o meno il contratto un atto tipo della professione) e su quello cronologico (contratto precedente o meno all'inizio dell'attività professionale)
	1. sul passaggio dal consumatore medio razionale (homo oeconomicus) all'essere dalla razionalità limitata influenzato da condizionamenti cognitivi e distorsioni decisionali si v. la rimessione alla CGUE operata, in materia di pratiche commerciali scorrette da Cons. St. VI ord. 8650/2022, che mette l'accento su fenomeni come "present bias", "ancoraggio", "facility, "bias di conferma"
	2. l'imperatività delle norme di tutela protettiva e l'==irrinunciabilità dei diritti del consumatore== (art. 135 sexies e 143 cod. cons) vanno correttamente intese nel senso dell'irrinunciabilità ==preventiva==; va invece ammessa - se libera, consapevole e non abusiva - la rinuncia (anche con un contratto di novazione - di dubbia compatibilità con l'art. 1234 cc - o transazione novativa) ad un diritto già sorto (compreso il diritto alla dichiarazione di nullità della clausola abusiva) di cui il consumatore sia a conoscenza; la libertà di rinuncia è, infatti, indefettibile epifania della libertà del consumatore (CGUE 2020 in c-452/2018; CG 2016 in C-381/2014 "il diritto ad una tutela effettiva comprende la facoltà di rinunciare a far valere i propri diritti")
	
 3. nel 2020 la CG ha stabilito che la normativa europea non preclude agli Stati membri l'utilizzo di un'opzione estensiva che consideri ==consumatore anche un ente privo di fisicità come il condominio== (CG 2020 in C. 329/2019)
4. il ==superamento della teorica del "contagio"== ha portato la più recente giurisprudenza, sensibile alle sirene dell'effetto utile e della protezione massima, ad ==escludere l'automatico trasferimento al fideiussore della qualità professionale del garantito==: si deve valutare per il contratto di garanzia in sè - soggettivamente e funzionalmente autonomo da quello che genera l'obbligazione garantita - se l' scopo perseguito dal garante sia professionale o personale
	1. il superamento della teoria del contagio porta a ritenere che l'accessorietà della fideiussione riguardi solo lo statuto oggettivo del rapporto ancillare e lasci salva la natura soggettivamente autonoma del negozio di garanzia; la posizione del fideiussore andrà allora valutata "ex se", attraverso un'operazione ermeneutica tesa a verificare, sul piano funzionale, se il garante abbia individualmente agito per scopi professionali, come nel caso di fideiussione rilasciata dall'amministratore della società debitrice o da socio con partecipazione significativa e sostanziali poteri di gestione della compagine societaria fideiuvata; la soluzione si estende "a fortiori" alle garanzie atipiche autonome e ai negozi di trasferimento della posizione debitoria.
5. la ==nullità di protezione== - per quanto relativa, speciale e funzionale - ==resta== una vera nullità, ==soggetta al codice civile per quanto non derogato==
	1. non convince allora la tesi suggestiva secondo cui la legittimazione ristretta porterebbe il corollario dell'efficacia bilaterale del contratto nullo fino alla sentenza costitutiva di nullità: la ricostruzione, basata sulla contestazione di un "contratto claudicante", vincolante solo per il professionista - paga lo scotto di una non ammissibile confusione tra piano sostanziale e processuale
	2. in disparte le peculiarità tipizzate della legittimazione ristretta, della rilevazione d'ufficio condizionata, della natura necessariamente parziale e del ruolo peculiare della trattativa individuale, restano allora ==ferme le regole civilistiche in tema di inefficacia originaria, natura dichiarativa della sentenza, insanabilità, imprescrittibilità e travolgimento degli acquisti dei terzi==
	3. per le ragioni esposte convince poco la frenesia giurisprudenziale che crea una nullità funzionale atipica in tema di contratto d'investimento monofirma e in materia di restituzioni (creando un parallelismo per cui alla natura assoluta della nullità corrisponde il carattere bilaterale della legittimazione restitutoria e viceversa)
6. il contratto non trasparente è nullo ex 1418 c. 1 (nullità virtuale), perché l'obbligo di formulare le clausole in modo chiaro e comprensibile, ex art. 35 c.1 cod. cons. è imposto da una regola imperativa sull'atto
7. in base alle regole generali sulla prova (2697 cc), lette in combinazione con il principio di vicinanza della prova e con il principio unionale dell'effetto utile, non è il consumatore a dover provare il fatto negativo dell'assenza delle trattative individuali in quanto incombe sul professionista l'onere della prova della trattativa individuale, presupposto positivo per l'efficacia della clausola altrimenti abusiva
8. Secondo Cass. III 14257/2020, il superamento della visione pietrificata del "dogma consumeristico" esclude la risarcibilità dei danni derivanti da violazioni puramente formali degli obblighi informativi che non abbiano impedito al consumatore un decisione consapevole in merito al contratto
9. Con sent. 5423/2022 la Cass. si è pronunciata nel senso dell'applicabilità dell'art. 33 cod. cons. alle ==clausole di pagamento "a prima domanda" e "senza eccezioni"==, tipicamente contenute nei contratti di ==garanzia autonoma==; in particolare è stata ritenuta applicabile la disposizione dell'art. 33 c. 2 lett. t) del medesimo, che annovera tra le clausole da presumersi vessatorie quelle limitative della facoltà di proporre eccezioni, le quali risultano astrattamente idonee a ricomprendere le clausole di pagamento "a prima domanda" e "senza ecezioni" generalmente contenute in detti contratti. Trattasi di soluzione discutibile perché la clausola de qua incide sulla causa stessa del contratto e, quindi, ==con la nullità parziale si elimina, in modo incongruo una componente strutturale ed essenziale del programma contrattuale==.
10. La Cassazione nei ==contratti relativi a immobili da costruire==: una volta che sia stata rilasciata la ==garanzia== fideiussoria prescritta a pena di nullità dalla legge in data ==successiva alla stipula del preliminare==, e senza che nelle more si sia manifestata l'insolvenza del promissario acquirente, "la proposizione della nullità di protezione prevista dal D.lgs 122/2005 art. 2 costituisce abuso del diritto" (Cass. civ. II ord. 30555/2019). Si usa l'abuso del diritto per sconvolgere l'assetto processuale e limitare la tutela, visto che è indubitabile la presenza dell'interesse ad agire. La buona fede finisce così per essere un grimaldello per verificare non se esista l'interesse ad agire, ma come venga utilizzato e modulato dall'attore
	1. (revirement) Con ord. 19510/2020 la Cass. II Civ. è tornata ad occuparsi della tutela dell'acquirente di immobili da costruire con riferimento alla garanzia fideiussoria ex Dlgs 122/2005. Discostandosi dal precedente, la Cassazione ==ha dichiarato la nullità di un contratto preliminare== di acquisto di un immobile da costruire per il quale il costruttore ha provveduto a rilasciare una ==fideiussione solo successivamente alla sottoscrizione== del compromesso e per un importo inferiore alle somme versate e da versare a titolo di caparra confirmatoria o comunque di acconto sul prezzo, malgrado non si fosse manifestata l'insolvenza del costrutturore. Per giungere a tale conclusione, i giudici di legittimità hanno valutato due fattori concorrenti: il rilascio della garanzia posteriormente alla stipula al preliminare e per un importo inferiore rispetto alle somme di cui alla caparra, e mancata ultimazione dei lavori.
--- 
Giurisprudenza
##### A) Cass. 5423/2022: ^781384
Caso in cui il padre (consumatore) presta garanzia in favore del figlio (pilota professionista) per l'adempimento di obbligazioni da quest'ultimo contratto. Il padre invocava la tutela di cui all'art. 33 c. 2 lett. t) codice di consumo (Norma che prevede presuntivamente vessatoria la clausola che impedisce di proporre eccezioni c.d. solve et repete).
La Cassazione ritiene che:
- il garante autonomo beneficia delle tutele consumeristiche laddove non sia professionista, anche laddove il garantito sia professionista.
- di conseguenza, espunta la clausola vessatoria, il contratto di garanzia autonoma diventa una normale fideiussione
- il limite di insindacabilità delle clausole tipiche opera solo per i contratti tipici, non per quelli non tipizzati dal legislatore. Quindi per queste deve operarsi il sindacato di vessatorietà, anche se finirebbe per trasfigurare l'oggetto contrattuale

Critiche:
- La clausola ritenuta nel caso in esame vessatoria caratterizza la causa del contratto di garanzia autonoma, che connota il tipo.
- Può dubitarsi che questa sia una clausola nel senso indicato dalla legislazione consumeristica, che fa riferimento ai patti accessori che si aggiungono ad un minimum tipizzato dalle parti o dalla legge. In questo caso, la clausola esprime proprio il tipo negoziale
- In generale nei contratti del consumatore, il professionista può superare la vessatorietà laddove sia stata oggetto di trattative individuali. Ciò può ritenersi ovviamente per la clausola di autonomia della garanzia, che connota quel tipo.
- Il limite di cui all'art. 33 c. 2 lett. t) riguarda unicamente le eccezioni inerenti al rapporto finale di garanzia e non quelle relative al rapporto garantito.



### Contratti di investimento finanziario e neo-formalismo
SU 898/2018: Contratto di investimento-quadro è valido anche se sottoscritto dal solo investitore. Tuttavia l'art. 23 TUF richiede la forma scritta a pena di nullità (che dovrebbe ricomprendere a maggior ragione la sottoscrizione di entrambe le parti)
- il consenso dell'intermediario può essere desunto anche da fatti concludenti, sì che il contratto quadro monofirma è valido e la forma imposta dalla legge a pena di nullità assolverebbe ad una matrice unicamente protettiva. Del vizio di forma non solo può avvalersi il solo consumatore, ma è richiesto per il solo consumatore, unico soggetto da tutelare.
CRITICHE:
- La sentenza afferma un nuovo concetto di forma. Le nullità di protezione sono poste a tutela di interessi generali (si v. SU 2014 Travaglino). L'art. 21 TUF elenca gli obblighi gravanti sull'intermediario, tra cui figura l'obbligo di comportarsi secondo diligenza e correttezza per assicurare la stabilità dei mercati finanziari. La corretta predisposizione dei modelli contrattuali assumono un rilievo su un profilo generale, quello teso ad assicurare la stabilità dei mercati finanziari. Anche la firma dell'intermediario finanziario assicura certezza in ordine al tempo della sottoscrizione, all'assunzione di responsabilità verso il cliente, l'istituto bancario presso cui è dipendente o comunque presta la propria opera e le autorità vigilanti. 
- La Cassazione confonde il piano dell'invalidità del contratto (e dei requisiti di validità dello stesso) con quello della legittimazione a farla valere.
- L'art. 23 TUF, riletto come fanno le SU 2018, da regola di protezione del consumatore - diventa ammissione di contratti monofirma, con rischi di incertezza del rapporto bancario e finanziario e di instabilità dei mercati finanziari in termini macroeconomici.

### Contratto quadro di investimento nullo e nullità selettiva degli ordini di acquisto
- SU 28314/2019: 
	- confonde il piano della legittimazione ristretta con il piano effettuale della ripetizione delle sole prestazioni in suo danno

Preliminare di compravendita avente ad oggetto immobili da costruire (art. 2 Dlgs 122/2005 prevede, a pena di nullità, che debba essere rilasciata contestualmente alla stipula del preliminare una garanzia fideiussoria da parte del promittente venditore)
E' abusiva l'invocazione di questa nullità nel caso in cui, pur se la garanzia non era stata resa contestualmente al preliminare, era stata resa successivamente e nelle more del rilascio non si è verificata una situazione di insolvenza (che la fideiussione mirava ad evitare) - per cui la domanda di nullità era abusiva del diritto

19510/2020: 
- Soluzione preferibile sarebbe stata quella di rigettare la domanda semplicemente per carenza di interesse ad agire (sul piano processuale)


