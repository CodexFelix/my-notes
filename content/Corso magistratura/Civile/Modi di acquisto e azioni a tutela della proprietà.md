### Modi di acquisto
Atti o fatti giuridici che  hanno per effetto l'acquisto della proprietà di un bene.
Elencazione dei modi prevista all'art. 922 cc è solo esemplificativa. L'art. 42 c. 2 Cost. riserva alla legge il compito di determinarli.

Oltre che a titolo originario e derivativo, si distingue nella dottrina tra modi di acquisto della proprietà:
1. Che presuppongono la proprietà di un terzo ma non un trasferimento (acquisto del tesoro per il ritrovatore, acquisto di cose smarrite, specificazione e usucapione)
2. Che non presuppongono nè la proprietà dell'acquirente nè di terzi (res derelicta o nullius)
3. Che presuppongono la proprietà di un terzo e un trasferimento (contratti traslativi, successione mortis causa)
4. Modi che presuppongono la proprietà dell'acquirente (accessione, specificazione, acquisto del tesoro da parte del proprietario del fondo, commistione, aacquisto dei frutti per separazione, incrementi fluviali)

- Occupazione (923): acquisto di cose mobili di proprietà di nessuno (res derelictae o res nullius; si evidenzia che la L. 157/1992 ha assegnato la fauna selvatica al patrimonio indisponibile dello Stato - nei limiti in cui la caccia è consentita, la proprietà della selvaggina può essere acquisita mediante occupazione. Attto giuridico di appropriazione che si reputa sorretto, con presunzione juris tantum, da animus occupandi (intendo di acquisire le facoltà dominicali)
- Invenzione (927 cc) di cose smarrite dal proprietario - fattispecie complessa che prevede la consegna al sindaco e decorso di un anno senza che il proprietario si sia presentato
- Ritrovamento del tesoro (932 cc)
- Accessione (934 cc): proprietario della cosa principale acquisisce la proprietà di quelle accessorie 
	- ==La costruzione realizzata da un comunista su suolo comune senza consenso degli altri comunisti== (SU 3873/2018):
		- per l'orientamento tradizionale della giurisprudenza di legittimità la fattispecie in esame può essere inquadrato nll'ambito applicativo dell'accessione (934) per cui la proprietà dell'immobile costruito accede a quella del fondo, essendo il suolo considerato dall'ordinamento tendenzialmente come res principale (accessorium sequitur principale). Ne consegue che l'immobile, una volta costruito, entra automaticamente in comunione.
		- Di contro, altra impostazione ermeneutica risolve la questione alla luce della disciplina della comunione ordinaria (1100 cc), con la conseguenza che l'immobile entrerà in comunione solo se realizzato dal comunista nei limiti del suo potere di uso del bene comune. in caso contrario, la costruzione realizzata in violazione di tali limiti sarà di proprietà esclusiva del comunista che l'ha realizzata, con le tutele previste per gli altri comunisti dissenzienti.
		- Con la pronuncia citata, ==le SU aderendo al primo degli indirizzi esposti, hanno ritenuto che debba trovare applicazione l'istituto dell'accessione== - a nulla rilevando che il costruttore sia anche comproprietario del suolo; l'art. 934 cc non richiede il requisito dell'alterità soggettiva tra proprietario del suolo e costruttore, che è estraneo alla ratio dell'istituto dell'accessione, rappresentata dalla vis attractiva del suolo rispetto a ciò che su di esso è costruito. Il fatto che il comunista abbia costruito o meno con il consnso degli altri contitolari, o che abbia osservato i limiti al suo potere di uso del bene comune rileveranno solo ex post, nella risoluzione dei conflitti interni tra comproprietari: se cioè la costruzione è stata realizzata abusivamente, il comproprietario dissenziente (divenuto medio tempore comproprietario), potrà, entro termini ragionevoli e in modi conformi alla buona fede, esercitare lo ius tollendi e così ottenere la rimozione della costruzione; qualora la costruzione non sia stata realizzata abusivamente o, pur se abusiva, lo ius tollendi non venga esercitato nei tempi e modi richiesti ex bona fide dal comportamento dissenziente, questi (ormai divenuto definitivo comproprietario della costruzione) dovrà rifondere pro quota al costruttore le spese per la realizzazione.
	- Accessione invertita (938 cc), deroga alla regola generale superficies solo cedit - =="solum cedit superficiei"==.
		- Un'applicazione particolarmente discussa di tale meccanismo si ha nei rapporti tra PA e proprietario privato. In base ad un orientamento giurisprudenziale consolidatosi a partire dai primi anni 80 (leading case SU 1464/1983), sulla base dell'asserita assenza di ogni previsione normativa in ordine al trasferimento della proprietà alla PA in presenza di occupazione d'urgenza illegittima, appariva inevitabile il ricorso ai principi generali dell'ordinamento e cioè all'analogia iuris (art. 12 c. 2 Preleggi), pur prescindendosi dalla sussistenza dei presupposti richiesti dall'art. 938 cc
		- L'incompatibilità della ricostruzione giurisprudenziale favorevole alla configurabilità dell'accessione invertita con l'art. 1 Prot. 1 CEDU è stata più volte rilevata dalla Corte EDU
		- Il quadro attuale è ben compendiato dalla pronuncia del Cons. St. Ad. Plen. 2/2016, secondo cui "quale che sia la sua forma di manifestazione (vie di fatto, occupazione usurpativa, occupazione acquisitiva), la condotta illecita dell'Amministrazione incidente sul diritto di proprietà non può comportare l'acquisizione del fondo e configura un illecito permanente ex art. 2043 cc" (Ad. Plen. 2, 3, 5 del 2020 a proposito dell'espropriazione invertita, istituto introdotto dall'art. 42-bis TU Espr, proprio per superare l'occupazione appropriativa)

### Le azioni a tutela della proprietà
Le azioni petitorie o reali, a tutela del diritto contro turbative di terzi, mirano ad accertare la titolarità del diritto contro chi lo contesti direttamente (negandola) o indirettamente (vantando diritti reali limitati sul medesimo bene). Sono azioni petitorie: l'azione di rivendicazione, mero accertamento della proprietà, negatoria, regolamento di confini e apposizione di termini.

La natura reale dell'azione si identifica in base al criterio della causa petendi: le azioni in rem sono volte a far valere un diritto reale e in ciò si distinguono da quelle personali, che tendono a far valere pretese creditorie o comunque fondate su rapporti obbligatori (a tutela dunque di diritti personali di godimento o relativi) e dalle azioni possessorie, volte a tutelare una situazione di fatto (possesso) lesa da atti di spoglio o molestie.
Se l'attore in petitoria non agisce quale titolare di un diritto reale, l'azione deve dichiararsi improponibile.

Diverse funzioni possono essere assolte dalle azioni reali:
- in primo luogo ==recuperatoria== del bene illegittimamente sottratto e quindi reintegratoria (rivendica)
- ==compensativa e risarcitoria==, quando l'attore, ponendo a fondamento della domanda la titolarità del diritto reale, chieda il risarcimento in funzione sostitutiva del mancato recupero o ripristino del bene (artt. 844 c. 2, 938, 940 e 948 cc) - azioni che vanno distinte dal generale rimedio aquiliano, anche sotto il profilo disciplinare: la tutela compensativa ottenuta in base all'azione reale, infatti, presuppone esclusivamente la lesione del diritto di proprietà o di altro diritto reale quale fatto obiettivamente antigiuridico, a prescindere da dolo o colpa e dalla capacità soggettiva dell'autore, richiedendo esclusivamente la prova della titolarità del diritto e del fatto lesivo

Le azioni reali sono ==imprescrittibili== e, qualora abbiano ad oggetto immobili, soggette a ==trascrizione==

###  Azione di rivendicazione (948 cc)
Azione di cognizione di accertamento (del diritto di proprietà) e di condanna alla restituzione del bene. Legittimato passivo è il possessore/detentore
==Azione a carattere reale==, come confermato dall'==imprsescrittibilità==, dalla regola che ==il proprietario può proseguire l'azione== anche se medio tempore il convenuto abbia cessato di possedere o detenere la cosa o ne abbia temporaneamente accordato ad altri l'uso.

Nel caso di acquisto a titolo derivativo, il titolare deve provare l'esistenza del diritto di proprietà anche attraverso i propri danti causa, risalendo fino ad un acquisto a titolo originario (==probatio diabolica==), ovvero dimostrando il compimento dell'usucapione, se del caso mediante gli istituti dell'accessione nel possesso; il convenuto può limitarsi a invocare la propria situazione di fatto (==possideo quia possideo==)
Il rigore della prova si attenua se il convenuto non contesti l'originaria appartenenza del bene conteso ad un ==comune dante causa== (o ad uno dei danti causa dell'attore) e contrapponga l'esistenza di suo titolo derivativo di proprietà che abbia per presupposto l'originaria appartenenza del cespite al dante causa indicato dal rivendicante, bastando in tal caso che questi si limiti a dimostrare che il bene medesimo ha formato oggetto del proprio prevalente titolo di acquisto (Cass. 15388/2005). La prova dei fatti rilevanti può essere data con qualsiasi mezzo, dal momento che non esiste alcuna norma che limiti l'attore al campo della prova documentale. Il modo più sicuro consiste nella produzione di quei titoli attestanti la propria situazione sul bene oggetto di giudizio, ma esistono altre fonti di prova, pur se meno attendibili, quali mappe e dati catastali; denuncia di successione; atto di divisione.

Va soggiunto che in caso di perdita della proprietà per fatto illecito altrui (doppia alienazione immobiliare o occupazione appropriativa nella giurisprudenza che l'ha ammessa prima della bocciatura CEDU), l'assenza del titolo di proprietà impedisce l'attivazione della tutela reale concessa al proprietario e lascia residuare la sola tutela risarcitoria personale, finalizzata al solo recupero del valore economico del bene

##### Differenze tra rivendiazione e restituzione
1. Natura: mentre l'azione di rivendicazione ha carattere reale, quella di restituzione è personale (si fonda sull'inferenza dell'insussistenza originaria o venir meno di un titolo di detenzione del bene da parte di chi lo detiene per averlo ricevuto dall'attore o dal suo dante causa, e mira conseguentemente ad ottenere la consegna del bene).
2. Prescrittibilità dell'azione di restituzione
3. Diverso regime probatorio: chi agisce in rivendica deve fornire la prova del suo diritto di proprietà; invece, chi agisce in restituzione non deve provare la proprietà ma solo l'originaria insussistenza o sopravvenuto venir meno (per invalidità, inefficacia, decorso del termine di durata, esercizio dell'eventuale facoltà di recesso) del titolo giuridico che legittimava alla detenzione del bene nei suoi confronti

Rapporto tra le due azioni in sede processuale, orientamenti contrapposti:
- per un primo orientamento (Cass. 705/2013), può agire con l'azione personale di restituzione, senza provare la proprietà della res, solo il soggetto che ha effettuato il trasferimento del bene al convenuto, esercitando il diritto di credito alla restituzione;
- secondo altro orientamento (Cass. 2908/2001) i casi di originaria o sopravvenuta inefficacia del titolo non sarebbero le sole ipotesi in cui è possibile agire in restituzione; deve riconoscersi natura personale anche alle azioni bassate sulla semplice deduzione da parte dell'attore, che si dichiari proprietario ma non chieda l'accertamento del diritto di proprietà nei confronti del convenuto, della detenzione sine titulo del convenuto.
- Le SU 7305/2014 hanno aderito al primo orientamento, che riferisce l'azione personale di restituzione al solo caso in cui sia attivata per ottenere l'adempimento dell'obbligazione di ritrasferire una cosa che è stata in precedenza volontariamente trasmessa dall'attore al convenuto, in forza di negozi come la locazione, il comodato, il deposito ecc. (che non presuppongono necessariamente nel tradens la qualità di proprietario)
	- Le SU risolvono anche il problema relativo al fatto se il ==convenuto che accampi difese di carattere petitorio a fronte di un'azione di rilascio o consegna comportino la trasformazione dell'azione proposta e mantenuta come personale dall'attore in raele==. A fronte di un primo orientamento che riteneva che tali difese hanno l'effetto di modificare in azione di rivendicazione quella di restituzione esercitata dall'attore, con la conseguenza che questi deve fornire la probatio diabolica per ottenere la consegna del bene (Cass. 11114/2006), l=='orientamento maggioritario nega tale possibilità==. Le SU hanno aderito a questo secondo indirizzo, coerente con i ==principi di disponibilità e corrispondenza tra chiesto e pronunciato==: il destinatario di un'azione personale di restituzione può sì contrastarla con eccezioni o domande riconvenzionali di carattere petitorio, senza che tuttavia ciò dia luogo a un'==inammissibile mutatio o emendatio libelli== (non consentite neppure all'attore se non nei limiti ristretti del 183 cpc). La domanda di restituzione sarà quindi respinta solo ove sia il convenuto a fornire la probatio diabolica della sua proprietà, e non perché l'attore non ha fornito la probatio diabolica il cui onere si vorrebbe far derivare dall'eccezione del convenuto

### Azione di accertamento della proprietà
Non codificata, a differenza di quella di rivendicazione.
In passato se ne è negata l'esperibilità. Solo in tempi recenti, recepito nella scienza giuridica moderna il principio di atipicità delle tutele (artt. 24 e 113 Cost.), l'azione ha trovato pieno ingresso nel nostro ordinamento.
Inoltre, a fronte della azione di rivendicazione, riconosciuta a chi non ha il possesso delle cose, l'azione di accertamento è indifferente a tale dato, essendo proponibile sia da chi ha il possesso che da chi ne è privo, ma voglia far cessare un'incertezza sulla titolarità di un determinato bene.
Il limite all'azione è costituito dall'interesse alla pronuncia (art. 100 cpc): occorre dimostrare l'esigenza di rimozione di una situazione pregiudizievole di incertezza in ordine alla titolarità del diritto di proprietà. Così se il petitum immediato è diverso dall'azione di rivendicazione, medesima è la causa petendi (rappresentata dal diritto di proprietà)

Attesa la natura comunque reale dell'azione e l'omogeneità del diritto fatto valere, ci si è chiesto se anche per l'azione di mero accertamento valgano le medesime considerazioni spese in punto di ordine probatorio con riferimento all'azione di rivendicazione:
- una prima opzione ha distinto i casi in cui l'attore fosse già in possesso della cosa (per cui basterebbe l'allegazione e la prova del titolo del proprio acquisto, poiché la azione non avrebbe come fine la modificazione di uno stato di fatto e in ciò si differenzierebbe dall'azione di rivendicazione) dal caso in cui non abbia il possesso della cosa (dovendo in tal caso estendere la prova rigorosa dle diritto di proprietà)
- Secondo altro orientamento (SU 7305/2014 e Cass. 1210/2017) il fondamento dell'azione di mero accertamento, al pari dell'azione di rivendicazione, è l'affermazione di un diritto di proprietà tutelato erga omnes, per cui l'onus probandi non muta, dovendosi in ogni caso dimostrare la sussistenza del titolo mediante la "probatio diabolica", anche al fine di evitare facili elusioni della ratio dell'azione di rivendica

### Actio negatoria servitutis (949 cc)
Azione volta a far dichiarare l'inesistenza di diritti affermati da altri sulla cosa, quando si ha motivo di temerne pregiudizio.
Azione che tende alla negazione di qualsiasi diritto, anche dominicale affermato dal terzo sulla cosa dell'attore; dunque non soltanto all'acceratmento dell'inesistenza della servitù, ma anche al conseguimento della cessazione della situazione antigiuridica posta in esserre dal vicino, al fine di ottenere la libertà del fondo. l'azione, inoltre, non può essere proposta al fine di far dichiarare una generica libertà del fondo, indipendentemente da concreti attentati alla stessa. L'actio negatoria non soccorre il proprietario del bene nell'ipotoesi in cui, ancorché si verifichi una molestia e un turbamento del possesso o godimento del bene medesimo, ==la turbativa non si sostanzi in una pretesa di diritto sulla cosa==, essendo apprestati in tal caso a favore del proprietario altri rimedi di carattere essenzialmente personale. Trattandosi di azione reale, anche l'azione negatoria è imprescrittibile.

Nell'azione de qua, poiché la titolarità del bene si pone come requisito di legittimazione attiva e non come oggetto della controversia, la parte attrice non ha l'onere di fornire (Come nella azione di rivendica) la rigorosa prova della proprietà, essendo sufficiente la dimostrazione di possedere il fondo in forza di un titolo valido; l'azione infatti non mira all'accertamento dell'esistenza della titolarità della proprietà, ma alla cessazione dell'attività lesiva.
L'attore non è neppure tenuto a dare la prova specifica dell'inesistenza del diritto vantato dal convenuto, dal momento che la proprietà attribuisce il diritto di godimento esclusivo del bene; spetterà dunque al cunvenuto che eccepisce la ttiolarità di un diritto reale limitato sul bene fornire la. relativa prova ex 2697 c. 2

==Quanto al rapporto con le altre azioni reali==, l'azione "negatoria servitutis", quella di rivendica e la "confessoria servitutis" si differenziano tra loro in quanto l'attore con la prima si propone quale proprietario e possessore del fondo, chiedendone il riconoscimento della libertà contro qualsiasi pretesa di terzi (deve provare, con ogni mezzo e anche in via presuntiva, di possedere il fondo in forza di titolo valido); con la seconda si afferma proprietario della cosa di cui non ha il possesso agendo contro chi la detiene per ottenerne, previo riconoscimento del suo diritto, la restituzione (deve fornire la piena prova della proprietà, dimostrando il titolo di acquisto e quello dei suoi danti causa fino ad un acquisto a titolo originario); con la terza, oinfine, dichiara di vantare sul fondo che pretende servente la titolarità di una servitù (deve provare l'esistenza della servitù che lo avvantaggia.

### Estinzione del diritto di proprietà
A differenza dell'acquisto, il Codice non detta la disciplina dell'estinzione del diritto di proprietà.
La dottrina maggioritaria distingue la ==perdita del diritto di proprietà dalla sua estinzione==. In particolare la perdita deve intendersi il fenomeno della separazione del diritto dal suo precedente titiolare con il passaggio a quello successivo (e conseguente acquisto in capo a quest'ultimo); l'estinzione comporta invece la cessazione del diritto di proprietà senza che a tale fatto consegua necessariamente l'acquisto in capo ad altro soggetto.

Principali cause di estinzione sono l'==abbandono (derelizione) dei beni mobili e l'abbandono liberatorio degli immobili==
- Abbandono o derelizione è l'atto con cui il proprietario di un bene mobile se ne spoglia con l'animo di rinunciare al dominio su di esso; a seguito dell'abbandono la cosa mobile diviene res nulius e suscettibile di acquisto mediante occupazione.
- L'abbandono liberatorio è una forma tipica di rinuncia al diritto di proprietà su beni immobili avente la funzione di consentire al proprietario di liberarsi da obbligazioni, oneri, diritti altrui gravanti sulla cosa. Per effetto dell'abbandono liberatorio, la proprietà viene acquisita dal soggetto in favore del quale l'abbandono è effettuato. L'atto di abbandono necessità della forma scritta (art. 1350 n. 5 cc) e richiede l'accettazione dell'altra parte, in virtù del generale principio in base al quale nel settore immobiliare nessuna sfera di appartenenza può essere alterata dalla volontà unilaterale altrui.

Rinuncia abdicativa alla proprietà di immobili (a carattere puramente dismissivo), è ammissibile?
- Tesi tradizionale in dottrina risponde negativamente, sulla base di plurime argomentazioni: 
	- l'argomento a contrario: l'espressa previsione della rinuncia abdicativa per alcun diritti reali minori (963 cc enfiteusi, 1070 servitù) e la mancanza di un'analoga previsione per la proprietà dimostrerebbe la volontà del legislatore di escluderne l'ammissibilità (ubi lex voluit dixit, ubi noluit tacuit)
	- l'argomento logico: la perdita del diritto di proprietà senza il correlativo acquisto da parte di altro soggetto determinerebbe un'inaccettabile situazione di incertezza in ordine allo stato del bene che, con particolare riferimento agli immobili, sarebbe lesiva di un'esigenaz di ordine pubblico di conservazione e custodia del bene medesimo. In questo senso, del resto, muoverebbe anche la considerazione della funzione sociale della proprietà (42 Cost.) che porterebbe a escludere il riconoscimento in capo al proprietario di un potere di disposizione così illimitato e radicale da comprendervi anche la facoltà di una rinuncia puramente dismissivo-abdicativa
	- Nè potrebbero rilevare in senso contrario le previsioni degli artt. 1350 n. 5 e 2643 n. 5; tali norme sarebbero riferite alle ipotesi della rinuncia cd traslativa, che determina la circolazione del diritto di proprietà dal rinunciante in capo ad altro soggetto
- Giurisprudenza prevalente è ormai giunta a riconscere l'ammissibilità di una rinuncia abdicativa anche per il diritto di proprietà:
	- sul piano dogmatico, la proprietà, pur caratterizzata da funzione sociale, è anzitutto un diritto patrimoniale. Come tale deve ritenersi pienamente disponibile, anche nella forma della rinuncia puramente dismissiva
	- Sul piano sistematico non si rinvengono ragioni per le quali la rinuncia abdicativa debba essere ammissibile per taluni diritti reali minori e non anche per la proprietà. I casi espressamente previsti dalla legge sarebbero meramente esemplificativi (lex minus dixit quam voluit)
	- gli artt. 1350 n. 5 e 2643 n. 5 parlano genericamente di rinuncia, sicché sarebbe arbitrario limitare la generica formulazione legislativa alla sola ipotesi di rinuncia traslativa (che peraltro è un atto di trasferimento, riconducibile ai numeri precedenti, in cui la perdita del diritto in capo al rinunciante è solo conseguenza dell'effetto traslativo)
	- l'art. 827 e 923 cc che prevedono la proprietà dello Stato e l'acquisto per occupazione dei beni mobili, nel supplire al vuoto di tutela di beni altrimente adespoti, implicitamente ammettono la rinuncia abdicativa
Quanto al regime giuridico di tale atto di rinuncia, si tratta di un ==negozio giuridico unilaterale== che, secondo più, non avendo effetti diretti nei confronti di alcuni, ==non sarebbe recettizio nè revocabile==. Va dato atto di un contrario parere dell'Avvocatura Generale dello Stato del 2018, in cui, al fine di scongiurare acquisti inconsapevoli da parte dello Stato, si richiede un'apposita comunicazione all'Agenzia del Demanio (il che sembrerebbe spingere verso il superamento della tradizionale tesi della non recettizietà dell'atto). Tale parere è stato recentemente richiamato anche da una nota del Ministero dell Giustizia, che ha sollecitato i Consigli Notarili ad adoperarsi affinché i propri iscritti che riceveranno atti di rinuncia alla proprietà, verifichino che ne sia data comunicazione al competente ufficio dell'Agenzia del Demanio, al fine di consentire a quest'ultimo di adottare le iniziative opportune anche a tuttela della pubblica incolumità, nelle more dell'eventuale esperimento dell'actio nullitatis.

Particolarmente discusso in dottrina è il ==profilo causale del negozio dismissivo==:
- Secondo un primo indirizzo, la rinuncia sarebbe un ==negozio del tutto astratto ==e, dunque, non controllabile sotto il profilo della giustificazione causale. Si afferma che il fondamentale ==principio di necessaria causalità è previsto dall'ordinamento con riguardo ai negozi che producono trasferimenti patrimoniali==, al fine di evitare spostamenti di ricchezza non sorretti da adeguata giustificazione causale. Tale ratio evidentemente non ricorrerebbe in presenza di un negozio puramente dismissivo. L'acquisto del bene da parte dello Stato o dei terzi in occupazione per i mobili non è un effetto diretto del negozio, ma una conseguenza del fatto che il bene è divenuto adespota
- Altro opposto indirizo ritiene, invece, che il ==principio di necessaria causalità operi in via generale per tutti gli atti giuridici a carattere negoziale==, a prescindere dall'effetto di produrre un trasferimento patrimoniale. Anche la rinuncia abdicativa dovrebbe, dunque, essere sorretta da un interesse meritevole di tutela (1322) del rinunciante
- Infine, una ==terza tesi mediana== (sposata dall'Avvocatura dello Stato) sembra ritenere ==sufficiente che il negozio abdicativo non esprima una causa illecita==, quale si avrebbe se lo stesso fosse animato esclusivamente da un intento di carattere emulatorio - ossia al solo fine egoistico di trasferire in capo all'Erario i costi necessari per le opere di consolidamento, manutenzione o demolizione dell'immobile.

Una soluzione negativa sull'ammissibilità della rinuncia viene abbracciata dall'Ad. Plen. 2, 4, e 5/2020 con riferimento all'ammissibilità di rinuncia abdicativa del privato in caso di illecita occupazione amministrativa del terreno privato. Nel caso di specie, la soluzione negativa viene argomentata non in base a considerazioni generali sulla rinunciabilità del diritto dominicale, ma con riferimento all'incompatibilità di siffatta rinuncia con le tutele apprestate dalla CEDU a favore del proprietario vittima di un'illecita ingerenza pubblicistica.


