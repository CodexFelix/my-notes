### Causalità materiale
- Teoria condizionalistica (condicio sine qua non): un fattore è causa dell'evento quando, eliminandolo mentalmente, l'evento non si sarebbe verificato. Nel codice civile non c'è una norma che disciplini l'accertamento della causalità materiale; la giurisprudenza applica la teoria condizionalistica prendendo in prestito le norme penalistiche degli art. 40 e 41 c.p.
- Regola probatoria del più probabile che non, connaturata alla natura riparatoria della responsabilità civilistica.
- Causalità materiale è trattata con riferimento alla responsabilità extracontrattuale; in quella contrattuale resta sullo sfondo e si dissolve nella prova dell'inadempimento, data la preesistenza di un rapporto giuridico tra le parti. Non è in altre parole configurabile un inadempimento che non sia lesivo dell'interesse creditorio (danno evento). Per questo si dice che art. 1218 pone una presunzione di colpa, ma anche di causalità materiale. Questo discorso presenta oggi dei punti critici con riferimento alla responsabilità medica.
- Equivalenza causale (41 cp.) si applica anche in materia civilistica: irrilevanza delle concause non interruttive del nesso di causalità. Regola dell **all or nothing**: un fattore o condiziona l'evento, oppure sopravviene un fattore interruttivo che assorbirà su di sè l'incidenza causale. Regola dell'apportionment (o causalità proporzionata), tipica degli ordinamenti di common law, non si applica nel nostro ordinamento.
- 1227 unica eccezione alla regola dell'equivalenza causale. Il primo comma si occupa della causalità materiale (imputabilità e addebitabilità del fatto), il secondo della causalità giuridica. Il primo comma parla di colpa del danneggiato, ma lo fa in un senso non di riprovevolezza soggettiva ma di requisito legale di rilevanza causale. Il fatto del danneggiato, anche dove non interruttivo del nesso di causalità, determina un apporzionamento della responsabilità.
- Diverso il c. 2 dell'art. 1227 che fissa il duty to mitigate in capo al creditore, che viene in rilievo ai fini dell'accertamento della causalità giuridica (individuare l'area dei danni risarcibili ed eziologicamente riconducibili al danno evento). Non lo sono quelli evitabili con ordinaria diligenza da parte del creditore.
- 2055 (responsabilità solidale): conferma la regola dell'all or nothing, ciascun autore risponde dell'intero nei confronti del responsabile.


Concorso fra condotta del sanitario e causa naturale (es. pregressa patologia).
Una parte minoritaria della giurisprudenza (III sez. civ.), per ragioni equitative e muovendo dall'esigenza di assicurare massima tutela al medico, afferma che se concorre con la condotta del medico, pure imperita, una patologia, a ciascun fattore sarà addebitata quota parte dell'evento, secondo una logica di apporzionamento.
Giurisprudenza prevalente ha invece ribadito che una causa naturale non interruttiva del nesso causale, l'evento va addebitato nella sua interezza alla condotta del medico (ribadita la regola dell'all or nothing, immanente al sistema civilistico di responsabilità civile). ==Tuttavia, il sanitario potrà beneficiare in sede di causalità giuridica e di determinazione del quantum di danno conseguenza==, danni che siano diretta conseguenza ex 1223 cc dando rilevanza alle patologie pregresse, purché non si tratti di mero stato di vulnerabilità. 

