Procedimenti che aggravano la formazione dell'accordo, in cui il consenso non è sufficiente o deve essere espresso in modo più rigoroso

### Contratti reali
Contratti che, in deroga al principio consensualistico, si perfezionano con la consegna della res. Esempi:
- Deposito (1766)
- Comodato (1803)
- Mutuo (1813)
- Contratto costitutivo di pegno (2786)
- Riporto (1548)
- Contratto estimatorio (1556)
- Donazione manuale di modico valore (783 cc)
In questi contratti, la consegna ha un ruolo diverso rispetto a quello che le è proprio nella generalità dei contratti (esecutiva, adempimento di un'obbligazione nascente dal contratto - come nella compravendita; o di risoluzione dei conflitti tra più aventi causa es ex 1155 o 1380 cc). E', insieme al consenso, ==requisito genetico del contratto, necessario ai fini del suo effettivo perfezionamento==. Parte del tutto minoritaria della dottrina nega la categoria dei contratti reali, affermando che gli unici tipi ad essa riconducibili sarebbero la donazione manuale di modico valore e il riporto, mentre per tutti gli altri casi la consegna non determinerebbe il perfezionamento del contratto, ma genererebbe solo l'obbligo di restituzione.

1. Ratio della categoria: è frammentaria (e non unitaria, come certa dottrina che la riteneva elemento integrativo della causa idoneo a sancire la rilevanza nei contratti gratuiti di obbligazioni e doveri che viceversa opererebbero sul piano della cortesia; l'emergere della causa in concreto, ragione pratica dell'affare, perde rilievo la modalità materiale con cui il contratto è perfezionato) 
	- in alcuni casi (come nella donazione di modico valore) sostituisce la forma (normalmente l'atto pubblico)
	- in altri casi, come nel pegno, assolve a funzione pubblicitaria lato sensu
	- in altri, infine, soddisfa l'esigenza di garantire l'integrità della res (come nel deposito), che tramite la consegna viene affidata in custodia ad un determinato soggetto
2. Limiti all'autonomia negoziale delle parti
	- alla luce del fatto che la consegna non è la causa di questi negozi, possono stipulare un contratto consensuale in alternativa ad uno reale - così come rendere reale uno consensuale e anche stipulare un preliminare (necessariamente consensuale) di un definitivo reale
	- ad es. possono stipulare corrispondenti consensuali di contratti reali (es. mutuo consensuale, con cui ci si obbliga a dare a mutuo la somma al mutuatario; in questo caso la consegna integra esecuzione di un contratto già perfezionato)
	- le parti possono pattuire la realità di un contratto naturalmente consensuale (stabilendo ad es. che la locazione si perfezioni solo con la consegna del bene locato)
	- preliminare avente ad oggetto un definitivo reale è pure ammesso, con la sola eccezione dell'impossibilità di esecuzione in forma specifica ex 2932, data l'inesigibilità di comportamenti di fare (consegnare la cosa). Una conferma di ciò la si ha nel 1822, che disciplina la promessa di mutuo (ritenuta un vero e proprio preliminare di mutuo), consentendo il rifiuto dell'adempimento in caso di mutamento delle condizioni patrimoniali dell'altro contraente

### Contratti formali
- Imposta dalla legge (1350) o dalle parti (1352)
- Si ritiene che il requisito della forma debba riguardare ==solo gli elementi essenziali== (c.d. contenuto minimo) e non anche quelli accidentali; tesi criticata da chi la ritiene eccessivamente astratta e che nel singolo regolamento contrattuale le parti possono attribuire rilevanza fondamentale ad elementi non astrattamente qualificabili come essenziali (una condizione o termine)
- Compatibile con l'art. 1333 (obbligazioni del solo proponente) se si ritiene questo modello un negozio unilaterale (per cui il requisito opera solo per il proponente); viceversa non compatibile se lo si ritiene un contratto, dato che l'accettazione non avrebbe i requisiti imposti dalla legge [[Procedimenti semplificati di formazione contratto#^bb8ee0]]
- Incompatibile con 1327 cc (inizio di esecuzione o comportamento concludente), non soddisfa i requisiti di forma dell'accettazione
- La giurisprudenza ritiene la mancanza di sottoscrizione supplibile in giudizio mediante la produzione del documento in giudizio o con la presentazione di memorie difensive con cui la parte manifesti la volontà di appropriarsi degli effetti del negozio
- La Cass. SU 898/2018 ha ritenuto ammissibile il "contratto monofirma" (firmato dal solo consumatore/investitore e non dall'intermediario finanziario) - in quanto norma di protezione del consumatore e dato che il consenso dell'intermediario può desumersi dai comportamenti concludenti tenuti dallo stesso

### Contratti del consumatore
Conoscono due profili di aggravamento:
1. Da un lato la imposizione di requisiti formali
2. La fissazione di specifici criteri contenustici volti a garantire trasparenza, completezza e chiarezza del regolamento contrattuale (es. 35 cod. cons. o anche 49 Cod. cons. sui contratti a distanza o ancora 71 ss Cod. Cons. sulla multiproprietà o artt. 2 e 6 Dlgs 122/2005 immobili in costruzione)

### Contratti virtuali e telematici
Procedimento di formazione aggravato ex D.lgs. 70/2013, giustificato per la particolare forza contrattuale che connota il venditore, il quale ha il controllo della piattaforma di vendita e può stabilire regole particolarmente gravose (sul piano tecnico e procedimentale)  per il consumatore
- art. 13 dlgs 70/2013, che estende le norme codicistiche su proposte ed accettazione anche all'ordine e accettazione telematici; al c. 2 prevede in capo al proponente, ossia al venditore online, l'obbligo di accusare ricevuta dell'ordine con riepilogo delle condizion icontrattuali. La norma non specifica se tale adempimento sia perfezionativo del vincolo contrattuale o se sia un mero obbligo post-contrattuale (similmente al 1327 c. 2). Per non relegare la norma all'inutilità appare preferibile ritenere che si tratti di un vero e proprio aggravamento del procedimento di formazione del contratto, che non si articola nella sequenza bifasica proposta-accettazione, ma triadica di ==offerta - ordine - avviso di conferma quale definitiva accettazione che suggella il contratto==

### Contratto plurilaterale
Contratto costituito da più di due parti in senso sostanziale. 
Eccezion fatta per il contratto per adesione (1332), il contratto plurilaterale è privo di una base normativa generale che ne disciplini - in termini generali - il procedimento di formazione.
- Distinzione tra contratti plurilaterali (parti in senso sostanziale come centri d'interessi es. patto di società stipulato fra più soci o patto di famiglia ex 768-bis tra conferente, beneficiario e altri potenziali successori) e contratti bilaterali a parte plurisoggettiva (pur se prendono parte più persone fisiche, esse sono riconducibili a due soli contrapposti centri d'interesse: es. vendita di bene comune da parte di comproprietari)
- Tale distinzione si riverbera sul procedimento di formazione: nel contratto plurilaterale è necessario che la dichiarazione di accettazione sia conosciuta non solo dal proponente ma anche dagli altri accettanti; nel contratto bilaterale a parte plurisoggettiva è sufficiente che ciascun componente della parte soggettivamente complessa manifesti la propria volontà negoziale all'indirizzo della controparte (non è necessaria una comunicazione reciproca fra interna corporis)

### Offerta al pubblico (1336 cc)
Peculiare tipo di proposta, a destinatario indeterminato, diretta ad una generalità indistinta di persone o comunque a chi voglia profittarne (ad incertam personam)
- Es. esposizione di merci in vetrina con indicazione del prezzo

Secondo la tesi prevalente l'offerta al pubblico ==non costituisce atto recettizio in senso stretto==, atteso che la sua efficacia non è subordinata alla ricezione da parte di uno o più specifici destinatari, ma si produce nel momento in cui diventa genericamente percepibile dalla collettività.
	Un orientamento minoritario ritiene che si tratti di atto recettizio, anche se sui generis, per il fatto che il destinatario non è individuale ma è identificabile in una pluralità più o meno ampia di soggetti

Caratteri dell'offerta al pubblico:
- completa (contenere elementi essenziali del contratto), per distinguerla dall'invito ad offrire (ad es. in listini pubblicitari, in cui non si fa una proposta ma si invita il destinatario ad attivarsi per farla lui)
	- si discute se sia offerta al pubblico o un mero invito ad offrire il c.d. ==incanto== (asta), procedura che contempla una seduta con offerte al rialzo da parte dei presenti e l'aggiudicazione di chi abbia offerto il prezzo più alto entro la scadenza. Si ritiene in maggioranza che sia un'offerta a tutti gli effetti, dato che il miglior offerente non deve ricevere l'ulteriore accettazione dal venditore
	- si ritengono parimenti offerte al pubblico i ==bandi di concorso==: chi risulterà più qualificato secondo i criteri prefissati dal proponente avrà diritto alla stipulazione del contratto

A fronte delle peculiari caratteristiche dell'offerta, l'accettazione è invece del tutto ordinaria: deve essere tempestiva, fatta nelle forme eventualmente richieste, conforme all'offerta nei contenuti.
	nulla osta che il contratto si perfezioni ex 1327 cc mediante inizio dell'esecuzione
Qualora pervengano più accettazioni si applica generalmente il criterio temporale
	se sono contestuali, si ritiene che se il bene è divisibile lo si attribuisce pro quota tra gli offerenti, viceversa si costituirà una comunione pro indiviso sul bene (non si condivide la tesi per cui è l'offerente ad avere un potere di scelta)

- Differenza tra offerta al pubblico e [[Promessa al pubblico]] (1989 cc), con cui si promette una prestazione a chi si trovi in una determinata situazione o compia una determinata azione:
	- l'offerta è una vera e propria proposta contrattuale, che con l'accettazione si traduce nella stipulazione di un contratto bilaterale; la seconda è un negozio giuridico unilaterale, con la conseguenza che vincola il promittente non appena è resa pubblico. Nell'offerta, invece, non scaturisce alcun obbligo finché non interviene l'accettazione di uno dei destinatari
	- La differenza, più percepibile quando si tratta offerta al pubblico di contratti sinallagmatici, è meno nitida nel caso di contratto con obbligazioni a carico del solo proponente ex 1333 cc: il problema si pone ovviamente solo se non si aderisce alla tesi che qualifica come promessa unilaterale questa specifica ipotesi
	- I criteri per valutare se si è in presenza di promessa al pubblico o proposta contrattuale ex 1336 sono essenzialmente 2:
		1. volontà del proponente di vincolarsi unilateralmente ovvero di ricevere una accettazione come condizione per il sorgere del vincolo all'esecuzione della prestazione 
		2. negoziabilità della prestazione: l'art. 1989 cc ha rilievo per le prestazioni non negoziabili, non passibili di transazione economica (ad es. la promessa di una data prestazione al primo nato dell'anno). Pertanto, se la prestazione non è negoziabile, essa non potrà che costituire il presupposto storico di una promessa al pubblico e non di una proposta al pubblico.
