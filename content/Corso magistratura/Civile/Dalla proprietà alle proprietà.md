Il diritto di proprietà è nel codice civile elastico (comprimibile in presenza di diritti reali parziari), imprescrittibile (non si perde per non uso, salva usucapione per uso altrui), perpetuo (salve proprietà temporanee previste dalla legge, come quella superficiaria a termine ex art. 953, proprietà oggetto di legato sottoposto a termine iniziale o trasferita con contratto a termine iniziale e, secondo alcuni, il fedecommesso ex 692 cc)

In questa fase si registra, a livello dottrinale, la rottura pugliattiana dell'unità della proprietà: non esiste la proprietà, ma le proprietà.
Si affermano tanti diritti quante le categorie omogenee di beni (agricoli, industriali, zone specifiche del territorio, siti di carattere culturale, archeologico, paesaggistico e ambientale) per ognuna delle quali la legge e gli atti autoritativi stabiliscono regole e limiti di utilizzo coerenti con le caratteristiche della categoria di appartenenza, imponendo vincoli conformativi non passibili di indennizzo.
Così il codice civile, dopo alcune disposizioni generali già improntate ad una subordinazione del diritto del proprietario ad altri interessi pubblici e privati (833-838), detta una disciplina differenziata per la proprietà dei beni storico-artistici (839 cc), rurale (846 sss), edilizia (869 ss), elaborando per ciascuna categoria di beni una serie di previsioni volte a conciliare interesse egoistico del proprietario con quello degli altri proprietari o collettività (Proprietà conformata)
La proprietà pubblica è poi un istituto anfibio, di difficile derivazione - poiché mescola (come nelle società pubbliche e nei contratti pubblici) la natura pubblica del soggetto e degli interessi perseguiti con la forma privatistica dell'istituto.

### Proprietà temporanea 
Normalmente la proprietà è un diritto perpetuo. Sono rinvenibili ipotesi di proprietà a termine nel:
- fedecommesso assistenziale (692 cc)
- proprietà superficiaria a tempo determinato (952)
- legato di proprietà a termine (637 cc)
La dottrina ha lungamente dibattuto circa l'ammissibilità di ipotesi convenzionali di proprietà temporanea, ulteriori a quelle previste dal codice. Non si deve confondere la questione con l'ammissibilità di negozi traslativi della proprietà sottoposti a termine o condizione, in cui la temporaneità deriva dalle vicende risolutive del negozio da cui deriva:
- secondo una prima minoritaria tesi, la perpetuità sarebbe un carattere essenziale e identificativo della proprietà. Una proprietà ad tempus sarebbe, così, una figura di diritto reale del tutto nuova, in alcun modo riconducibile al modello fondamentale della proprietà codicistica. Il principio del numerus clausus imporrebbe dunque di considerare del tutto eccezionali le fattispecie sopra menzionate di proprietà temporanea.
- In senso contrario, l'orientamento oggi prevalente sia in dottrina che giurisprudenza reputa senz'altro ammissibili proprietà temporanee di matrice convenzionale. Si rileva infatti che carattere essenziale e identificativo della proprietà non è rappresentato dalla perpetuità, ma piuttosto dal contenuto della stessa, dal coacervo di poteri e facoltà di pieno godimento e disposizione spettanti al proprietario. 
- Non manca chi acutamente rileva che la nozione di proprietà temporanea è intrinsecamente atecnica: la scadenza del termine non determina una vicenda estintiva in senso stretto (sul diritto oggettivo), ma una vicenda traslativo-circolatoria (avvicendamento nella titolarità di un diritto che, nella sua oggettività, resta perpetuo)

### Multiproprietà
Nella multiproprietà un bene immobile costituisce l'oggetto di più diritti di uguale o analogo contenuto di cui sono titolari più soggetti. Il diritto di ciascun titolare si sostanzia nell'avere il pieno godimento e la piena disponibilità del bene immobile, limitatamente ad un determinato periodo di tempo dell'anno solare. E' il godimento turnario che consente la coesistenza di distinti diritti facenti capo a diversi titolari sul medesimo bene.

Natura giuridica controversa:
- Secondo una tesi si tratterebbe di una figura di diritto reale del tutto nuova e autonoma, caratterizzata da tanti e tali profili di divergenza dai modelli legali da non poter essere ricondotta ad alcuno di essi. Tesi non condivisibile per il principio del numerus clausus (che vieta l'invenzione di figure di diritti reali del tutto nuove), che non può dirsi rispettato dalla disciplina legale introdotta dagli artt. 69-81 Cod. Consumo e 1117 cc, dato che tali norme hanno disciplinto il contratto di multiproprietà e non anche il deritto che ne deriva
- Comunione ((1102 cc)),  in cui è possibile regolamentare un godimento turnario del bene. Si tratterebbe di una forma di comunione sofisticata e di nuova generazione, caratterizzata da una predeterminazione ex ante delle modalità di godimento e della destinazione d'uso. Non si avrebbe un'inammissibile deroga al divieto di patti di indivisibilità superiori a 10 anni (art. 1111 cc) - dato che l'art. 1112 esclude espressamente lo scioglimento per le cose che - se divise - cesserebbero di servire all'uso cui sono destinate; tale norma andrebbe riferita non solo all'indivisibilità naturalistica - ma anche giuridica. Altra peculiarità rispetto al modello della comunione è l'immodificabilità della destinazione, cui si accompagna l'inconfigurabilità dell'espansione della quota per effetto della rinuncia di uno dei partecipanti. 
	- Non assimilabile alla comunione perché manca il quid proprium di essa: la condivisione. Il multiproprietario è infatti rispetto alla propria unità immobiliare e alla frazione di tempo assegnatali un proprietario esclusivo. Rimane fermo il condominio per le aree e servizi comuni alle unità immobiliari, ma rispetto a ciascuna di queste la proprietà turnaria è esclusiva non comune pro indiviso
- (Tesi prevalente e maggiormente condivisibiile) ==Proprietà speciale==: diritto reale riconducibile ala proprietà esclusiva codicistica, ma sui generis nei contenuti e nella disciplina: mentre la proprietà individua un bene individuato solo spazialmente, la multiproprietà è una proprietà ==bidimensionale==, avente riguardo ad un bene individuato sia spazialmente (una certa unità temporale) che temporalmente (frazione dell'anno solare). Si differenzia dalla proprietà temporanea, in quanto nella multiproprietà le limitazioni temporali concernono solo le modalità di godimento della res non anche la titolarità stessa del diritto. La multiproprietà è proprietà perpetua di tipo ciclico

##### Diritti e obblighi di multiproprietà
- Fissati dal titolo di acquisto, volti a regolarne la coesistenza con gli altri multiproprietari. Il godimento del bene da parte di ciascun multiproprietario deve avvenire nel rispetto della destinazione economica del bene stesso e si accompagna all'obbligo di inventario degli arredi, di prestazione di cauzione, divieto di apportare migliorie o innovazione, obbligo di riconsegna delle chiavi-
- In quanto titolare di un pieno potere di disposizione del bene per la propria frazione temporale, il multiproprietario può provvedere alla cessione del diritto sia inter vivos che mortis causa; il nuovo titolare lo acquisterà (accettando il relativo regolamento) con lo stesso vincolo illimitato di uso turnario
- Non è compreso un potere di gestione relativo al bene, il quale viene solitamente esercitato da un soggetto giuridico ad hoc (il gestore)
- La natura reale del diritto implica l'attribuzione al titolare del'azione petitoria e possessoria verso gli altri multiproprietari e, senza litisconsorzio necessario, anche verso i terzi.
- Accanto alla multiproprietà immobiliare la prassi conosce le varianti alternative della multiproprietà azionaria (titolare edll'immobile è un soggetto giuridico, spesso una s.p.a., il cui capitale sociale consta anche di azioni privilegiate che attribuiscono ai suoi il diritto di godimento turnario dell'immobile stesso) e quella alberghiera (il godimento non riguarda un'unità immobiliare predeterminata se non nel genere, di talché il gestore assume poteri amplisssimi che inducono ragionevolmente a dubitare che si tratti di un trasferimento del diritto reale)
