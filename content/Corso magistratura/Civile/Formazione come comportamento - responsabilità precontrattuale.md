---
Fonti 
- artt. 1337 e 1338 cc
---
### Formazione, conclusione, trattative
- Formazione: momento dinamico, protratto nel tempo, fase antecedente e preparatoria rispetto alla stipulazione, nel corso della quale le parti (fino ad allora giuridicamente estranee) instaurano un primo contatto fra loro e pongono in essere gli atti e i comportamenti necessari ad addivenire alla stipulazione stessa.
	- la formazione in senso stretto è scandita dai due atti indispensabili della proposta e dell'accettazione
- Conclusione: momento istantaneo, effettivo raggiungimento dell'accordo contrattuale tra le parti
- Trattative: fase della relazione contrattuale che si colloca ancor prima della formulazione di una proposta in senso tecnico
	- è una fase meramente eventuale: vi sono casi in cui le parti non necessitano o non possono addivenirvi (contratti unilateralmente fissati cc.dd. di massa o in serie) o il cui contenuto è imposto da fonte esterna al rapporto, come la legge o un regolamento o un provvedimento amministrativo (contratti imposti)

### Sistema della responsabilità precontrattuale
- Norme generali (1337 cc), fattispecie specifica (1338) vizi di validità non comunicati
- disposizioni specifiche, per singoli contratti: comodato e mutuo (1812 e 1821: vizi della cosa data), locazione (1578 c. 2: vizi della cosa locata)
- nella legislazione extracodicistica si assiste ad una ==procedimentalizzazione== della condotta delle parti nelle trattative, in quei settori connotati da strutturali asimmetrie informative tra le parti:
	- codice del consumo (artt. 35 e 85 dlgs 206/2005)
	- subfornitura (art. 116 ssTUB)
	- finanza (art. 21 ss TUF)
	- Codice contratti pubblici: procedimento ad evidenza pubblica precedente la stipulazione del contrattto con la PA
	- L. Gelli Bianco (24/2017): obblighi informativi in capo al medico

### Evoluzione storica della responsabilità precontrattuale

^65df55

1. Nel diritto romano, ferma la validità per lo ius civile del negozio inficiato da dolo o violenza morale (dato che la volontà negoziale, benché viziata, era pur sempre esistente), una prima forma di tutela a fronte delle scorrettezze precontrattuali della controparte era garantita dai rimedi pretori dell'==actio doli== e dell'==actio metus==
	- actio doli: esperibile dalla vittima di raggiri e artifici posti in essere dalla controparte per indurla alla stipulazione di un negozio che non avrebbe altrimenti concluso (dolus causam dans) o che avrebbe concluso a condizioni diverse (dolus incidens)
	- actio metus: esperibile dal contraente vittima di violenza morale, determinatosi alla stipulazione negoziale per evitare il male minacciatogli dalla controparte o da un terzo
		- rimedi declinabili pure nella forma delle ==exceptiones doli e metus==, con l'effetto di paralizzare l'azione dell'attore responsabile del comportamento prenegoziale contrario a buona fede e ogni sua pretesa e forma di tutela ordinamentale
	- Affianco ai citati rimedi, nel Digesto si affianca l'==actio empti==, attraverso la quale il compratore in buona fede - pregiudicato della nullità dell'atto - poteva rivalersi nei confronti del venditore colpevole di aver sottaciuto l'incommerciabilità della cosa compravenduta per ottenere quod interfui ne deciperetur (l'equivalente del c.d. interesse negativo)
2. L'elaborazione moderna della teoria della responsabilità contrattuale si fa risalire a Rudolph von Jhering e al suo saggio del 1861 (della Culpa in contrahendo, ovvero del risarcimento dei contratti nulli o non perfezionati)
	- esclusa la possibilità di far ricorso all'actio legis aquiliae (che presupponeva lesione alla persone o cose) quanto all'actio doli o metus (che richiedono dolo o minaccia alla controparte), Jhering trovò il fondamento nell'actio empti
	- generalizzando l'intuizione del testo giustinianeo, Jhering formulò l'ipotesi che il contratto nullo, benché inidoneo a produrre i suoi effetti fondamentali, è idoneo a produrre efetti secondari e collaterali: la restituzione delle prestazioni già eseguite, l'obbligo di risarcire il danno in capo alla parte che, con il suo comportamento colposo nella formazione del contratto, avesse determinato l'invalidità.
	- Jhering ritiene di affermare che, come chi stipula un contratto si impegna a garantire l'adempimento delle prestazioni assunte, allo stesso modo chi avvia una trattativa assume per ciò solo implicitamente la garanzia in ordine all'esistenza dei presupposti minimi per la validità del contratto stipulando.

### Fondamento normativo (la buona fede oggettiva)
- Principio di buona fede (1175 cc), a sua volta radicato nel canone costituzionale di solidarietà sociale (2 Cost.)
- Non buona fede soggettiva, ignoranza di ledere altrui diritto (1147 cc sul possesso; 1445 sull'annullamento; 1415 e 1416 cc sulla simulazione; 2033 sull'indebito oggettivo)
- bensì oggettiva, regola di condotta, criterio di azione, canone solidaristico cui informare il proprio comportamento: l'art. 1337 cc impone alle parti un canone di condotta altruistica, improntata alla lealtà, alla correttezza e alla salvaguardia dell'altrui sfera giuridica. E' un'esplicazione del divieto di abuso del diritto alla fase delle trattative: anche la libertà negoziale va esercitata in modo corretto e non abusivo-così da non arrecare pregiudizi ingiustificati e sproporzionati alla speculare libetà di autodeterminazione negoziale della controparte.

### [[Fattispecie concrete di responsabilità precontrattuale]]

## Danno risarcibile: interesse negativo
- In materia di responsabilità precontrattuale il danno è risarcito, secondo l'insegnamento tradizionale, nei limiti dell'==interesse negativo== (id quod interest contractum initium non fuisse). Interesse a non essere leso nella libertà negoziale impiegando tempo e risorse in trattative che si rivelino infruttuose
	- l'interesse negativo mira a ristabilire la situazione patrimoniale della vittima della condotta prenegoziale scorretta, ==riportandola alla situazione in cui si sarebbe trovata se non avesse mai avviato le trattative==
- L'==interesse positivo== è invece l'interesse all'esecuzione del contratto. Mentre in caso di inadempimento di un contratto il danno da interesse positivo comprende tanto la perdita che l'adempimento avrebbe evitato (danno emergente) quanto i vantaggi che ne sarebbero conseguiti (lucro cessante); il danno da interesse negativo riguarda invece le spese inutilmente sostenute per partecipare alle trattative (danno emergente) e le occasioni alternative perdute per essere stato impegnato nelle trattative (lucro cessante)

Sul profilo del quantum debeatur, l=='interesse negativo non è un quid minus ma un quid alii== rispetto all'interesse positivo
	ad esempio l'occasione persa ben potrebbe essere stata più vantaggiosa rispetto a quella oggetto della trattativa non andata a buon fine

In caso di responsabilità precontrattuale da contratto valido (dolo incidente ex 1440 cc; o altri vizi incompleti della volontà o violazione degli obblighi informativi cui abbia fatto seguito un contratto valido ma iniquo) - il danno risarcibile non può essere commisurato nè all'interesse positivo puro (all'esecuzione del contratto) nè all'interesse a non essere coinvolto in inutili trattative (negativo): il parametro elaborato in dottrina e giurisprudenza è quello dell'==interesse positivo cd differenziale==, pari al minor vantaggio o al maggior svantaggio economico derivante per effetto della condotta scorretta della controparte
	- in altre parole, l'interprete procede alla quantificazione del danno ricostruendo virtualmente quale sarebbe stato il contenuto del contratto in assenza della condotta scorretta