Strumenti di autotutela: non eliminano il contratto (come la risoluzione), nè consentono di conseguire in via diretta la prestazione mancata (come l'azione di adempimento), ma assicurano alla vittima dell'altrui inadempimento una forma di tutela "passiva" e interinale, con cui difendere i propri interessi dalla condotta violativa della controparte. Essi sono: eccezione di inadempimento e sospensione dell'esecuzione del contratto.

## Eccezione di inadempimento (1460 cc)
Facoltà di ciascun contraente di rifiutarsi di eseguire la prestazione se l'altra non adempie o non offre di adempiere contemporaneamente alla propria (inadimplenti non est adimplendum)

Presupposto per l'utile esperimento dell'eccezione è che i termini di adempimento non siano diversi per le parti: l'eccezione può operare solo a favore della parte che sia tenuta ad eseguire la propria prestazione ==contemporaneamente== all'altra parte o ==successivamente== ad essa
L'eccezione trova fondamento nel nesso di interdipendenza tra le prestazioni, in vista della conservazione interinale dell'equilibrio sinallagmatico: è, al pari della risoluzione, un rimedio sinallagmatico (che verrebbe sbilanciato se una parte fosse comunque tenuta ad eseguire la prestazione di cui è debitrice), ma l'eccezione si limita a sospendere temporaneamente la prestazione dell'eccipiente, provocandone la momentanea inesigibilità.

La legittimità del rifiuto di adempiere preclude al primo inadempiente di agire in risoluzione  per inadempimento, dato che presupposto di tale azione è che l'inadempimento sia ingiustificato (tale non è quello in reazione all'altrui inadempimento)

L'inadempimento che giustifica il rimedio di autotutela del 1460 non deve avere necessariamente carattere imputabile, potendo anche rilevare il mero fatto oggettivo della mancata esecuzione di una delle prestazioni programmate. Questo perché la eccezione di inadempimento è rimedio più leggero, che non scioglie il contratto

Il rifiuto non deve essere contrario a buona fede (1460 c. 2)
- valutazione di proporzionalità tra la prestazione ineseguita e controprestazione rifiutata, al fine di verificare se l'eccipiente stia impiegando l'eccezione in modo legittimo ovvero ne faccia abuso. Valutazione comparativa dei due inadempimenti, tenendo conto dell'elemento cronologico, di un criterio di adeguatezza logica (relazione di causalità tra rifiuto e precedente inadempimento), nonché necessaria proporzionalità del rifiuto
- benché non sia richiesto esplicitamente il requisito della gravità (1455), comunque un inadempimento di lieve importanza non legittima l'eccezione di inadempimento
	- così ad es. la mancata esecuzione della prestazione dovuta a ragioni scusabili non legittima il rimedio: ad es. l'affidamento dell'assicurato, abituato ad attendere la visita di un soggetto incaricato alla riscossione dei canoni in base alla prassi instaurata con la compagnia assicuratrice
	- divieto di venire contra factum proprium: chi ha palesato acquiescenza all'inadempimento della controparte non può sollevare l'eccezione ex 1460 cc per contrastare l'altrui domanda di adempimento
	- la proporzionalità non è esclusa a priori dall'astratta qualificazione delle due prestazioni come accessorie o principali: il rifiuto di adempiere la propria prestazione principale può essere giustificato anche dal precedente inadempimento di una prestazione accessoria da parte della controparte, allorché con riferimento alle circostanze concrete esso abbia carattere rilevante nell'economia dell'operazione negoziale (rifiuto di riconsegnare la cosa custodita per deposito o riparazione quando il titolare di essa non paghi il servizio cui la detenzione era funzionale)

Quando il primp inadempimento è sanato, ancorché tardivo, l'eccezione viene meno e la parte che se ne era avvalsa deve adempiere.

Quanto al regime processuale, l'eccezione di inadempimento è un'eccezione in senso strettto che necessita dell'impulso di parte e non può essere rilevata d'ufficio dal giudice per rigettare la domanda di adempimento o risoluzione. Sul piano probatorio trovano applicazione i principi sanciti da SU 2001 in tema di prova dell'inadempimento: il convenuto per l'adempimento, la risoluzione o il risarcimento che si avvalga dell'eccezione ex 1460 può limitarsi ad allegare l'inadempimento di controparte, gravando su quest'ultima l'onere di dimostrare il fatto impeditivo dell'avvenuto adempimento.

### Sospensione dell'esecuzione (1461 cc)
Facoltà di sospendere esecuzione se condizioni patrimoniali dell'altra sono tali da porre in evidente pericolo il conseguimento della controprestazione.
Rimedio che è accordato alla parte che sia tenuta ad adempiere per prima, a differenza dell'eccezione di inadempimento. Ha ==funzione== non rimediale (reazione ad inadempimento), ma ==cautelare==, (pericolo di inadempimento futuro e probabile). Mutamento delle condizioni patrimoniali della controparte ha carattere oggettivo e prescinde dalla imputabilità dello stesso a colpa del debitore. 
- Il sopravvenuto mutamento ricomprende anche circostanze preesistenti ma non conosciute dalla parte
- Si ritiene estensibile il limite della buona fede (1460 c. 2)

### Clausola solve et repete (1462)
Rinuncia ai rimedi legali con inserimento di apposita clausola con cui, in deroga al normale funzionamento della corrispettività, si stabilisce che una delle parti non possa opporre eccezioni (es. inesatto adempimento o exceptio non rite adimpleti contractus) al fine di evitare la prestazione dovuta (1462 cc)
- Adempimento immediato e senza condizioni, salvo agire in un secondo momento per la ripetizione di quanto indebitamente corrisposto (repete)

La clausola non opera in due casi:
1. Eccezioni di nullità, annullabilità o rescissione del contratto (eccezioni che mettono in dubbio la validità e l'efficacia dell'intero contratto e, dunque della clausola medesima). 
2. Può comunque sospendere la condanna del contraente che ha fatto valere l'eccezione, qualora sussistano gravi motivi

La particolare gravosità della clausola rende ragione della sua inclusione nelle clausole vessatorie (1341 c. 2 e 33 codconsumo)
