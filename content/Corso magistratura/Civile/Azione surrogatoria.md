---
Fonti
2900 c.c.
---

La surrogatoria più che una tipica azione designa una forma di legittimazione ad agire in giudizio (accanto a quella originaria v'è quella surrogatoria). Possibile per tutte le azioni a contenuto patrimoniale.
E' una ipotesi speciale di sostituzione processuale (81 cpc).

Caso dei preliminari a catena, TIzio che promette di vendere l'immobile a Caio che a sua volta promette di rivenderlo a Sempronio. Quest'ultimo è in definitiva il creditore a conseguire un bene specifico. Se il suo dante causa (Caio) resta inerte, non attivandosi per stipulare il definitivo con il primo dante causa, il terzo creditore può sostituirsi al debitore inerte esercitando un'azione surrogatoria con la quale cumulare l'azione ex 2932 c.c. convocando in giudizio . Così ottiene l'immediato soddisfacimento della sua ragione creditoria.


- E' possibile esercitare l'azione di riduzione in via surrogatoria?
La risposta passa dalla natura dell'azione di riduzione: ha contenuto patrimoniale e per definizione produce effetti patrimoniali in favore del legittimario pretermesso; tuttavia impinge anche profili personali. Il legittimario che voglia esercitare l'azione di riduzione o ha già accettato o contestualmente all'azione di riduzione accetta implicitamente l'eredità.
La Cassazione nei casi di cui se n'è occupata (da ultimo 16622/2019) ha concluso in senso affermativo, ammettendo la surrogatoria. Questo valorizzando alcune norme: l'art. 557 cc che al comma 3 non consente l'azione di riduzione solo in caso di accettazione con beneficio di inventario.
L'art. 524, riguardante il diritto del creditore del chiamato all'eredità che vi abbia rinunciato di impugnare la rinuncia se è in suo danno, consente di farsi autorizzare alla accettazione in nome e luogo del chiamato ai soli fini della soddisfazione del credito.
Sulla base di queste norme, a maggior ragione può ammettersi la surrogazione all'esercizio dell'azione di riduzione. Senza che il debitore diventi erede.