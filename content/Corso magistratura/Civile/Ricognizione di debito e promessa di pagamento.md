____
Art. 1988 c.c.
_______
L'==effetto== delle due figure è ==essenzialmente processuale==: l'==esonero del creditore di provare il rapporto fondamentale da cui deriva il credito==. Quest'ultimo si presume iuris tantum esistente, valido e efficace, salva prova contraria a carico del promittente (presunzione relativa)
Si verifica un'astrazione processuale: l'inversione dell'onere probatorio grava il promittente di provare l'eventuale inesistenza, invalidità o intervenuta estinzione del rapporto fondamentale richiamato nella promessa/ricognizione.

Nonostante la dicotomia formale, le figure sono sostanzialmente equivalenti e riconducibili nel diritto romano ai recepta, constituta, cautiones e nel diritto francese ai *billet non causeè* (je promit pajer; je reconnais devoir)

La ricognizione può essere sia titolata che atitolata, e quindi astratta (promessa di pagare una somma senza riferimento al rapporto da cui tale obbligo deriva).

### Nozione e funzione
Sono autonome fonti di obbligazioni?
- Giurisprudenza ha risolto in chiave negativa, riconoscendo ==effetto conservativo== di preesistente rapporto (Cass. Civ. III 2002/11426 e III 2003/18311)
- Alla conclusione giurisprudenziale sono precedute varie teorie dottrinali sulla natura dei negozi in esame:
	- Negozi di accertamento, idonei a produrre effetti innovativi e precettivi
		- Tuttavia, il negozio di accertamento è un negozio dichiarativo e mira a risolvere una res dubia, a qualificare un rapporto originario==. Il negozio di accertamento ha un effetto obbligatorio di tipo preclusivo==; le parti sono obbligate a intendere il rapporto come lo hanno qualificato e non in altro modo. La promessa di pagamento non presuppone una res dubia e non consegue alla stessa un effetto obbligatorio. Inoltre, l'effetto non è voluto (necessario per qualificare l'istituto come negozio) ma predeterminato dalla legge.
	- Negozi meramente rafforzativi del rapporto fondamentale (anche se gli effetti sono processuali)
	- Negozi meramente processuali (in critica a questa tesi, tuttavia, i negozi sono atti con cui un soggetto dispone della propria sfera giuridica sostanziale, mentre la promessa e la ricognizione hanno funzione probatoria e processuale)
	- (Tesi preferibile) ==Dichiarazioni di scienza lato sensu confessorie==, aventi rilevanza meramente probatoria. L'effetto non è l'assunzione di un obbligo, ma la realizzazione di un'inversione dell'onere probatorio (Cass. 9097/2018: "il riconoscimento dell'altrui diritto non è un negozio, ma ==atto giuridico== in senso stretto, di carattere non recettizio. La conseguenza è che non è necessaria una specifica volontà ricognitiva, essendo sufficiente la manifestazione della consapevolezza dell'esistenza del debito e la volontarietà dell'atto")
		- Differenze con la confessione (2733 c.c.): la ricognizione fonda una presunzione iuris tantum (non una prova legale, con presunzione assoluta - salva revoca per errore di fatto e violenza); la ricognizione ha per oggetto la qualificazione giuridica dei fatti (ha ad oggetto un debito, una situazione giuridica passiva) e non solo la confessione di fatti (non qualificati giuridicamente);
		- Entrambi gli istituti sono, per la tesi maggioritaria e più convincente, degli atti giuridici e non dei negozi - dichiarazioni con effetti probatori che consentono di agire a tutela dei diritti di credito senza precisare quale sia il fatto da cui derivano.

### Promessa e ricognizione hanno natura recettizia? Sono efficaci se fatte nei rese a un terzo?
- La giurisprudenza maggioritaria considera la promessa una dichiarazione recettizia ==verso il solo beneficiario==. Se rivolta a terzi, si ritiene non possa ravvisarsi l'effetto di astrazione processuale. In altre parole, la presunzione non potrebbe essere invocata dal creditore in possesso di un documento di cui non sia destinatario; detto documento potrà comunque essere usato come strumento di prova dell'asserito rapporto debitorio, valutabile dal giudice di merito con apprezzamento insindacabile in sede di legittimità (Cass. 16621/2013)
- Orientamento dottrinale minoritario sostiene la natura non recettizia, giungendo alla conclusione che dell'inversione probatoria possa beneficiare anche un terzo rispetto al destinatario della promessa. Secondo questa tesi, non vi sono indicazioni nell'art. 1988 c.c. che identifichino come necessaria la comunicazione al beneficiario. Diversamente la confessione prevede espressamente nella disciplina gli effetti della dichiarazione rivolta al terzo (2735 c.c.). Ciò sarebbe avvalorato dalla natura non negoziale, ma di dichiarazione di scienza, della ricognizione - che produce un effetto legale non innovativo ma ricognitivo.
	- Ad ogni modo, anche i sostenitori della natura non recettizia delle dichiarazioni in esame, consentendo a terzi di beneficiarli, impongono di considerare attentamente le conseguenze probatorie della distinzione sugli effetti della dichiarazione: mentre se viene invocata dal creditore avrà efficacia di piena prova, per il terzo avrà effetto limitato (liberamente apprezzabile dal giudice, al pari del 2735 c.c.).

### Necessaria forma scritta?
- Tesi per cui è necessaria forma scrita si basa sulla funzione degli istituti, per cui se non vi fosse tale requisito si avrebbe il paradossale problema di dover "provare la prova", oltre che sui seguenti argomenti:
	-  Argomento storico-evolutivo: il codice civile del 1865 richiedeva la forma scritta per le polizze e per le promesse unilaterali
	- sistematico, l'art. 634 cpc considera prove scritte - idonee a ottenere pronuncia ingiuntiva di pagamento (Decreto ingiuntivo) - le polizze e le promesse unilaterali scritte
	- il principio di libertà delle forme opererebbe solo per i negozi giuridici e non per gli atti non negoziali (come la promessa unilaterale)
- Tesi differente, basata sul principio di libertà delle forme come principio generale dell'ordinamento, a prescindere dalla qualifica in termini di negozio o di dichiarazione di scienza:
	- d'altra parte a tale tesi conforterebbe la mancata riproduzione del requisito della forma scritta per le polizze e le promesse unilaterali
	- il richiamo all'art. 634 c.p.c. non sarebbe decisivo, ma frutto del difetto di coordinamento tra codice di rito e codice civile
	- l'art. 2735 c. 2 consente la prova testimoniale della confessione stragiudiziale nei casi in cui l'oggetto da provare consenta la prova per testimoni
##### Promessa per facta concludentia
- Se si accede alla tesi della libertà delle forme, la ricognizione può risultare anche da altro fatto, per cui anche 
- Cass. su pagamento di acconto senza causale, di per sè ritenuta idonea a integrare la ricognizione di debito.
- Preferibile soluzione su scritture contabili, da cui effettivamente è ricavabile una dichiarazione implicita di debito.

### La prova liberatoria
La disciplina sulla prova liberatoria non pone alcun limite espresso: la prova della non veridicità della dichiarazione può essere fornita con ogni mezzo.
Essa è tuttavia diversificata a seconda che la promessa sia ==astratta o titolata==, e faccia dunque riferimento alla ragione del debito o al fatto storico da cui esso debito scaturisce:
- nella p. astratta, la prova liberatoria è diabolica: il promittente dovrebbe dimostrare che non sussiste alcuna ragione per cui egli possa avere un debito nei confronti del promissario; in tal caso l'unica possibilità di successo sarebbe deferire giuramento decisorio oppure ricorrere ad una prova indiretta.
	- Al fine di mitigare tale onus probandi, un orientamento minoritario ritiene sarebbe comunque onere del creditore, che si avvale della promessa, allegare il credito cui si riferisce la dichiarazione resa in suo favore.
- Nella p. titolata, la prova liberatoria è circoscritta al rapporto richiamato: è quindi più agevole in quanto consiste nel dover dimostrare che tale specifico rapporto sia inesistente o sia comunque venuto meno.
> Una tesi minoritaria scinde la ricognizione titolata, per cui essa sarebbe ricognizione quanto all'esistenza di debito e confessione con riferimento al titolo su cui si fonda il debito.
> Tale tesi risulta troppo artificiosa: il riferimento al titolo serve a specificare la ricognizione cui si riconnette inscindibilmente, limitandone gli effetti.

##### Necessità di volontà dell'atto (animus confitendi)
Il soggetto che apparentemente confessi un fatto sfavorevole che è consapevole essere tuttavia inesistente non ha una volontà confessoria (difetta l'animus confitendi) e la sua dichiarazione è quindi qualificabile come promessa di pagamento, per cui ammessa la prova contraria. 


### Dichiarazione ricognitiva relativa a diritti reali
E' discussa l'ammissibilità di una dichiarazione ex 1988 cc che abbia ad oggetto diritti reali.
Alcune norme fanno riferimento a dichiarazioni unilaterali relative a diritti reali (969 c.c. per enfiteusi, 2944 su interruzione della prescrizione per riconoscimento da parte di colui contro colui può essere fatto valere e 2966 c.c. per la decadenza), senza prevedere un'inversione dell'onere probatorio.
- Tesi contraria rileva che la ricognizione del debito e la promessa di pagamento hanno carattere eccezionale e non sono considerate tradizionalmente estensibili ai negozi relativi ai diritti reali, visto il formalismo rigoroso che contraddistingue questi ultimi. Parimenti, è radicata la convinzione che un soggetto non possa divenare titolare di un diritto reale senza il proprio consenso, visti gli oneri che tale titolarità implica.
- Tesi favorevole osserva, invece, che l'art. 1988 esprime un principio generale di rilevanza probatoria della dichiarazione contra se. Peraltro, all'interno del proceesso è pacificamente valutato l'atteggiamento ammissivo del convenuto in rivendicazione che affermi il comune dante causa, esonerando l'attore dall'onere di provare l'acquisto a titolo originario e consentendogli di dimostrare la sola prevalenza del proprio titolo rispetto a quello di controparte. Se tale inversione probatoria è ammessa all'interno del processo, non si vede perché non riconoscerla anche al di fuori del processo con una dichiarazione unilaterale avente stesse caratteristiche, effetti relativi e soggettivamente limitati della condotta processuale ammissiva.
Cass. SU 6459/2020 ha ammesso una dichiarazione ricognitiva (1988) accedente a pactum fiduciae [[negozio fiduciario]] con cui il fiduciario attesti l'obbligo di trasferire la proprietà in ossequio all'intesa fiduciaria
	- nel caso ad oggetto, il patto fiduciario era stato fatto in forma verbale (il patto fiduciario è ammesso dalla sentenza in forma non scritta anche se avente ad oggetto beni immobili e anche per l'obbligo di ritrasferire la cosa)
	- per esigenze di giustizia, la sentenza ammette per il tramite la ricognizione la prova del pactum fiduciae e del conseguente obbligo di ritrasferire la res.
	- la prova del pactum fiduciae, ove non vi sia la ricognizione di debito, è di conseguenza ammessa pure con testimoni in quanto equiparata al mandato v. [[negozio fiduciario]].


### La ricognizione è recettizia? (ex 1334 c.c.)
- Tesi più rigorosa, che ritiene la recettizietà necessaria, è oggi recessiva
- Oggi la tesi prevalente consente anche l'efficacia della ricognizione. BIsogna ad ogni modo distinguere: produrrà effetti verso colui che indicato come creditore (beneficiario), che potrà valersi dell'inversione dell'onere probatorio, e non verso chi riceve materialmente la dichiarazione (destinatario materiale).