Con successione si designa il fenomeno giuridico in virtù del quale un soggetto subentra nella titolarità delle situazioni giuridiche soggettive appartenenti ad altro soggetto (autore o dante causa); 
Nel fenomeno successorio si distingue tra successione ==inter vivos== (soggetto in vita trasferisce un diritto ad altro soggetto e solitamente il trasferimento avviene per volontà delle parti) e ==mortis causa== (a causa della morte del dante causa, in tale accezione chiamato de cuius)
Per effetto della morte (non solo presupposto necessario, ma ragiune giustificativa della successione) si crea una situazione di vacanza nella titolarità del complesso dei diritti, obbligazioni e aspettative facenti capo al de cuius, risolta dal legislatore attribuendo rilevanza all'autonomia privata, con i limiti imposti dal necessario rispetto delle regole di solidarietà e, in difetto, con un'analitica disciplina destinata ad individuare un successore e far cessare la situazione di vacanza

Disciplina: libro II del codice civile.
Istituto che ha radici romanistiche arcaiche e che ha subito nel tempo profonde innovazioni.
- non più fenomeno individuale, perché la proprietà appartiene anche a soggetti associati;
- non più elitario, stante la diffusione del reddito medio;
- non più riguardante solo beni immobili, essendosi incrementata la rilevanza dei cespiti mobiliari
- non più fenomeno relativo alla proprietà agraria, essendo oggi i patrimoni composti anche da cespiti produttivi
- non più un fnomeno che ha luogo solo in seguito alla morte di una persona, ma che può verificarsi anche in epoca anteriore attraverso patti elusivi e anticipatori, al fine di evitare i costi derivanti dalla tassazione sulla successione

L'istituto delle successioni presenta forti legami con la famiglia. Le vicende successorie hanno visto ampliare il numero dei successibili con il mutamento dell'istituto familiare. La famiglia, tradizionalmente mononucleare, con l'introduzione delle Unioni Civili, del divorzio e dello stato unico di figlio ha visto allargare la platea dei successibili (463-466 su indegnità), legittimari (536-564 cc), succesione legittima (565-586), collazione (737-751) e patto di famiglia (768-bis a octies)

### Interessi in gioco nella disciplina delle successioni mortis causa
1. del Disponente, di provvedere per il tempo della sua morte in ordine ai suoi beni. Tale interesse, tutelato mediante strumenti di protezione della volontà del de cuius (testamento, che conosce disciplina dei vizi della volontà più ampia rispetto ai negozi inter vivos). Essa conosce dei limiti a tutela degli altri interessi, spesso prevalenti: successione necessaria e divieto di patti successori
2. Interesse legale di individuare i titolari delle situazioni soggettive facenti capo al defunto (successibili): Successione legittima o addirittura necessaria (536 cc). Solo per i familiari opera la rappresentazione (468 cc), per cui i discendenti subentrano al proprio ascendente qualora il chiamato sia figlio o fratello/sorella del defunto e non voglia accettare la successione
	- solo per i familiari opera la collazione (737 cc): siccome si presume che non vi siano discriminazioni tra i figli, i discendenti e il coniuge, le donazioni in favore di costoro sono considerate anticipi della futura successione e quindi ricomprese nella massa ereditaria per divisione in proporzione alle quote loro spettanti
	- solo a favore del coniuge, dei figli o discendenti incapaci, con funzione assistenziale, opera la sostituzione fidecommissaria (692 cc)
	- l'interesse generale dell'ordinamento di individuazione dei successibili è confermato dalla previsione della devoluzione dell'eredità allo Stato (586 cc)
3. L'attenzione è rivolta anche ai creditori del defunto, che possono subire un pregiudizio dall'eventuale confusione tra patrimonio del de cuius e quello degli eredi: è previsto lo strumento della separazione (512 ss cc.) e per evitare che la rinuncia all'eredita possa eludere le aspettative dei creditori del chiamato (524 cc)
	- Tutela speculare è garantita all'erede mediante l'accetazione con beneficio d'inventario

### Successione a titolo universale o particolare
Mortis causa a a tituolo universale: comporta il subentro dell'avente causa (detto erede) in tutti i rapporti attivi e passivi e nelle situazioni possessorie (1146 cc) facenti capo al de cuius. La successione a titolo universale può avere luogo anche nell'ipotesi di pluralità di successibili, nel qual caso ciascun coerede succede pro quota in tutti i rapporti trasmissibili facenti capo al de cuius
L'universalità della successione comporta l'inclusione nell'asse anche dei diritti non menzionati nel titolo.

La successione a titolo particolare, invece, comporta che l'avente causa (detto legatario) non subentri in tutti i rapporti attivi e passivi ma solo in determinate situazioni giuridiche specificamente individuate, quali ad es. la proprietà di un dato bene o l'usufrutto sullo stesso, anche nel caso in cui dette situazioni rappresentino una cospicua parte del patrimonio. Egli, inoltre, ai sensi dell'art. 1146 non subentra nelle situazioni possessorie del de cuius, ma inizia un nuovo possesso al quale può unire quello del disponente per goderne gli effetti (1146 c. 2), nè risponde dei debiti ereditari (art. 756 cc), salva con riferimento alle obbligazioni o agli oneri eventualmente imposti dal testatore la regola del 671 cc (responsabilità intra vires legati)

La distinzione sul piano pratico si fonda su un criterio obiettivo, la attribuzione dell'universalità o di una quota di beni del testatore (588) e non è criterio decisivo il fatto che siano stati devoluti specifici beni:
- in linea generale per stabilire se l'attribuzione è avvenuta a titolo universale o particolare occorre valutare se la disposizione sia stata fatta dal testatore in relazione al complesso del suo patrimonio (universum ius) oppure secondo una specifica indicazione dell'oggetto attribuito, in sè considerato e senza alcunna relazione con l'intero e globale patrimonio stesso. Ad es. l'attribuzione di tutti i beni residui, non ulteriormente specificati dei quali il testatore non abbia già disposto a titolo particolare, costituisce sicuramente disposizione a titolo universale, così come pure è a titolo universale l'attribuzione di quota del patrimonio ancorché individuata per classi (tutti i mobili o gli immobili o quote di essi)

### Tipi di successione
In base alla fonte (457), l'eredità si devolve ==per legge (legittima) o testamento (testamentaria)==: le due forme di successione possono oggi anche concorrere, con superamento del principio romanistico nemo pro parte testatus pro parte intestatus decedere potest
La successione legittima è quasi sempre a titolo universale, sia pure in genere tra più aventi diritto per quote. A tale regola fanno eccezione art. 580 (assegno vitalizio per figli nati fuori dal matrimonio e non riconoscibili); 585 cc (assegno vitalizio spettante al coniuge dichiarato responsabile della separazione giudiziale), considerati entrambi legati ex lege.
La successione testamentaria può avvenire sia a titolo universale che particolare e la distinzione tra i due titoli di successione può essere alquanto complessa.

Accanto alla successione legittima e testamentaria, l'ordinamento considera la ==successione dei legittimari== (necessaria), occupandosi in tale contesto dei diritti successori di soggetti che con il de cuius intrattengono rapporti di stretta familiarità (moglie e discendenti e, in mancanza, ascendenti ai quali deve necessariamente pervenire una quota dei beni dell'asse ereditario)

### Apertura della successione, luogo e tempo
L'art. 456 cc stabilisce che la successione si apre al momento della morte, nel luogo dell'ultimo domicilio del defunto.
Bisogna quindi individuare il momento in cui può dirsi verificato l'evento morte e in cui cessa la capacità giuridica del soggetto. In linea generale, in base agli artt. 1 e 2 L. 578/1993, l'evento morte si identifica con l'irreversibile cessazione dell'attività del sistema nervoso centrale.

Si discute se alla morte naturale sia equiparabile la morte presunta. Su tale problematica si contendono il campo due diverse opzioni interpretative:
1. Secondo parte della dottrina alla dichiarazione di morte presunta non possono che annodarsi effetti patrimoniali provvisori
2. La dottrina dominante ritiene che la dichiarazione di morte presunta deve essere equiparata al fatto naturale della morte.

==La determinazione del momento della morte è rilevante==, in quanto da tale momento il chiamato all'eredità può esercitare le azioni possessorie a tutela dei beni ereditari, può compiere atati conservativi, di vigilanza e amministrazione temporanea e può farsi autorizzare, in presenza dei presupposti, alla vendita dei beni ereditari. Dal momento della morte decorre inoltre il termine di prescrizione decennale per l'accettazione dell'eredità e ad esso si fa riferimento per la determinazione della porzione disponibile e per la determinazione del valore dell'immobile da imputare in collazione (460, 480, 485, 556 e 747 cc)
Ancora, al momento della morte retroagisce l'effetto della rinuncia all'eredità e ad esso si riferisce, altresì, l'individuazione dei successori legittimi ai quali devolvere l'eredità nei casi di mancanza, nullità, improduttività di effetti del testamento





