introdotto da L. 112/2016, è una nuova tipologia contrattuale che si affianca agli istituti del trust e del negozio di destinazione del 2645-ter cc, consentendo di realizzare una figura di patrimonio separato di fonte negoziale. 
Tramite il contratto di affidamento fiduciario, l'affidante conviene con il cd affidatario di consegnare al medesimo determinate posizioni soggettive (beni mobili o immobili), affinché vengano gestite a vantaggio dei cd beneficiari, in attuazione di un programma destinatorio disposto dal primo che il secondo deve osservare e attuare.
L'affidamento fiduciario è un ==contratto, a differenza del trust== (che è un negozio giuridico unilaterale secondo la tesi condivisa)

Il ricorrente richiamo al gestore, accanto a trustee e fiduciario, lascia intendere che sia possibile che la destinazione promani non solo da atti unilaterali (ben potendo essere il gestore lo stesso autore della destinazione), ma anche da negozi bilaterali tra disponente e gestore. Senza dubbio diverse devono essere le persone del disponente e del beneficiario.

Secondo alcuni autori, la differenza tra l'affidamento e il trust è dato dal fatto che il primo è retto dalla legge italiana, senza possibilità di applicare una legge straniera (quindi si applica la disciplina del contratto a favore di terzi, se si ritiene che il gestore assuma le sue obbligazioni verso il beneficiario e non della controparte disponente); la sussistenza di una differenza tra trust, 2645-ter e fondi speciali, composti da beni destinati disciplinati con contratti di affidamento fiduciaria pare confermata dalla disciplina della L. 112/2016 che li separa nominalmente ai fini delle agevolazioni tributarie.

La differenza con il negozio di destinazione è individuata nella circostanza che il vincolo, posto con il contratto di affidamento fiduciario, riguarda l'attività e non i beni (essendo sufficiente un programma destinatorio e solo eventualmente un vincolo di destinazione, pur essendo questo disciplinato e dato in questo modo per presupposto dalla legge del 2016), poiché i beni potranno e dovranno essere utilizzati e sostituiti da parte dell'affidatario che dovrà in quel caso restituire beni diversi da quelli inizialmente trasferiti, ossia operare una gestione dinamica.

I tre istituti sono comunque associati (come pure emerge dai lavori preparatori) in ragione della funzione comune di consentire l'attribuzione di beni in favore di soggetti deboli al fine di favorirne l'autonomia e superare, quantomeno dal punto di vista economico, la dipendenza da altri.

### Rapporto con altri tipi negoziali
Il contratto di affidamento fiduciario viene a somigliare ad un mandato (sotto il profilo dei poteri gestori) unito a negozio di destinazione ex 2645-ter. Rispetto a questa opzione appare evidentemente una soluzione snella:
- Riconducendo la disciplina al contratto di mandato, se, da un lato, si risolverebbe un problema consentendo di ritenere applicabile la separazione patrimoniale dei beni ex 1707 cc, sotto un differente aspetto se ne creerebbe un altro, poiché l'eventuale revoca dell'affidatario farebbe venir meno anche l'affidamento, con automatico ritrasferimento dei beni afidati nel patrimonio dell'affidante. 
- In questo senso ci si chiede se l'affidamento comporti una vicenda traslativa, come pare suggerito dalle norme di agevolazione fiscale, che parlano di fondi speciali destinat e disciplinati dal contratto: il trasferimento rimane comunque strumentale all'adempimento del vincolo di attività. Invece, dal mandato in sè la legge pare comunque giustificare la separazione e la relativa opponibilità allo schema di cui al 2645-ter, quale modo di costituzione del vincolo, contrariamente a quanto voluto da parte della dottrina.
- La legge, all'art. 6, elenca una serie di requisiti per ottenere le agevolazioni fiscali, tra cui in particolare al c. 3 la forma dell'atto pubblico, di cui si discute se sia elemento di validità, cioé ad substantiam (in analogia con altri atti di destinazione come la fondazione ex 14 cc o il fondo patrimoniale ex 167 cc, o se rilevi ai soli fini dell'esenzione fiscale). Si pone quindi lo stesso problema prospettatosi per il 2645-ter: probabilmente in entrambi i casi deve ritenersi la forma ad substantiam, in quanto laddove la forma è richiesta per la sola trascrizione, l'ordinamento prevede più forme ad trascriptiones (ad es. scrittura privata autenticata o accertata giudizialmente per il preliminare ex 2645-bis). 
- La legge si caratterizza per la peculiarità di aver indicato, e in un certo senso riconosciuto in via generale, la figura del protector (classico del trust anglosassone) all'art. 6 c. 3 lett. f) quale soggetto preposto al controllo delle obbligazioni imposte e che può essere designato per tutte e tre le figure (trust, vincolo di destinazione e contratti di affidamento fiduciario) 