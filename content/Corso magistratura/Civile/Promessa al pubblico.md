____
Norma: art. 1989 c.c.
________
A differenza della promessa di pagamento (1898), quella al pubblico è un ==vero e proprio negozio giuridico==, tipico e ad incertam personam, vincolante dal momento in cui viene resa pubblica, a prescindere dall'accettazione del promissario.
Si verifica una ==scissione tra vincolatività== (immediata) e ==impegnatività== della promessa (posticipata al momento in cui uno dei destinatari si trovi nelle condizioni previste dalla stessa)

E' stata definita un negozio ==lato sensu recettizio==, in quanto la manifestazione di volontà ==va espressa in modo tale da essere conoscibile== dalla platea di soggeti potenzialmente beneficiari.
La sua natura recettizia si coniuga nei seguenti termini: essa diviene efficace e vincolante non appena è resa pubblica, ossia diviene percepibile dalla generalità dei destinatari.
Le modalità di pubblicazione non è predeterminata, vige quindi il principio di ==libertà delle forme== (ogni mezzo idoneo allo scopo soddisfa il requisito della pubblicità).
La destinazione al pubblico esclude la rilevanza del rifiuto (1333 c.c.) e della materiale ricezione (1334 c.c.)

### La p. al pubblico è negozio causale?
- Parte della dottrina la considera un negozio acausale, compatibile con il sistema in quanto la mancanza di causa è compensata da requisiti precisi di forma e struttura
- Tuttavia, la tipicità delle promesse è solo formale, mentre i contenuti sono atipici. Ciò ha indotto parte degli interpreti a rivalutare la dimensione causale, in modo da consentire un controllo di meritevolezza sullo scopo perseguito: non è necessario che la causa sia socialmente utile o collegata a un vantaggio economico del promittente, ma ==quantomeno che essa non sia del tutto priva di legami con la sua sfera di interessi.== E' sufficiente che la promessa non sia completamente capricciosa e, quindi, priva di legami con il promittente.
	- La promessa può rispondere a interesse del promittente patrimoniale (es. pubblicitario), liberale (in tal caso può dar luogo a donazione indiretta o, ove si persegua causa socialmente utile, donazione remuneratoria ex 770 c. 2)

### Natura della p.: negozio, contratto, onere o condicio iuris?
La natura negoziale della promessa al pubblico non è pacifica in dottrina e giurisprudenza e varie tesi sono emerse:
- onere per l'interessato al fine di ottenere una prestazione favorevole, condicio iuris (tuttavia appare priva dei requisiti di futurità e incertezza)
- vero e proprio contratto, per cui la comunicazione del beneficario di volersi avvalere della prestazione consisterebbe nella volontà di stipulare con il promittente. La promessa verrebbe così a sovrapporsi all'offerta al pubblico che - tuttavia- si distingue sia per la previsione di una corrispettività in favore dell'offerente che, soprattutto, per il perfezionamento del vincolo obbligatorio solo con la stipula del contratto (mentre nella promessa il vincolo sorge per il solo fatto di averla proferita)
- 
