> E' l'accordo di due o più parti per costituire, regolare o estinguere un rapporto giuridico patrimoniale

Sul piano fenomenico, può intendersi come fatto e come atto.
Sul piano giuridico come atto (negozio giuridico) e rapporto (programma contrattuale avente ad oggetto una o più obbligazioni e che deve essere portato ad esecuzione).

### Elementi costitutivi
- Accordo (1325 cc): meeting of minds, requisito essenziale a pena di nullità (1418 c.2)
- Due o più parti
- Oggetto: Rapporto giuridico patrimoniale
- Effetti (costitutivi regolatori estintivi)

#### Accordo
A differenza degli altri requisiti, l'accordo è la vera e propria essenza del contratto, sì che può parlarsi di "==inesistenza del contratto==" in caso di sua assenza. 
Consiste nell'incontro delle volontà, che può avvenire in modalità diverse, essendo molteplici gli atteggiamenti degli individui che vengono in contatto sulla base degli schemi normativi di cui agli artt. 1326 e 1342:
- 1326 cc (generale e residuale): a distanza, proposta e accettazione
- 1327 cc: contratto concluso mediante esecuzione
- 1333 cc: contratto con obbligazioni del solo proponente, concluso salvo rifiuto

Per l'esistenza del contratto vale la teoria mediana dell'affidamento: non è necessario l'incontro di volontà interiori (teoria della volontà), nè basta solo il semplice incontro di dichiarazioni che siano in palese contrasto con la volontà (teoria della dichiarazione), dovendo ==sussistere un 
incontro tra dichiarazioni che appaiono corrispondere alla volontà  effettiva==.
L'accordo non è quindi una realtà fenomenica, ma la qualificazione che l'ordinamento dà alla realtà fenomenica in base alle norme, secondo ragionevolezza ed apparenza. Un fatto sociale ed economico, più che storico e psicologico.

- Dequotazione dell'elemento volontaristico: sono ammissibili contratti senza accordo e senza dichiarazioni?
	- art. 1327 cc: contratto concluso mediante inizio dell'esecuzione. Preferibile la tesi per cui è una modalità di conclusione del contratto che garantisce velocità dell'operazione e implica l'accordo delle parti, che è manifestato attraverso l'esecuzione della prestazione. Meno convincente la tesi per cui è un negozio di attuazione, la cui formazione prescinde dalla dichiarazione che è sostituita dall'esecuzione del programma contrattuale da parte dell'oblato.
	- 1333 cc (obbligazioni del solo proponente): si perfeziona mediante proposta di una e mancato rifiuto dell'altra parte. E' preferibile la tesi per cui rimane un contratto, anche se concluso con un procedimento speciale  che consente di formare il vincolo in via unilaterale, prescindendo dall'accettazione.  C'è comunque l'accordo, anche se presenta una "struttura leggera" e non "forte" come nel contratto che si realizza con l'accettazione. Non convincono le tesi che lo ritengono un atto unilaterale.

#### Le parti
Il contratto richiede pluralità di parti determinate o determinabili, da distinguere dai soggetti: il contratto plurilaterale (cui si fa rif. agli artt. 1420, 1446, 1459, 1468 in tema di nullità annullab. risoluzione) è diverso dall'atto complesso (più soggetti e una sola parte) e collettivo (più dichiarazioni che non si fondono ma si sommano per una manifestazione unica e comune: si pensi alla delibera collegiale).
Il contratto si distingue dal negozio unilaterale (cui si applicano comunque le norme contrattuali ex 1324 cc)

Utilizzando la parola "parti", il codice assegna rilevanza non all'autore della dichiarazione (soggetto), ma alla parte ossia al centro d'interessi cui si imputano gli effetti giuridici.
Vi sono casi in cui si verifica una discrasia tra parte formale e sostanziale del contratto:
- la rappresentanza (1387 ss cc), in cui la conclusione avviene ad opera di un soggetto diverso da quello interessato al contratto ed in capo al quale si producono gli effetti
- comunione legale (177 cc), in cui gli acquisti effettuati dai coniugi cadono in comunione immediata anche se compiuti separatamente

Peculiarità sul piano dei soggetti:
- Pluralità di soggetti che agiscono come un'unica parte: negozi con parte unica soggettivamente complessa (comproprietari che svolgono la propria attività processuale a tutela dello stesso bene)
- Contratto con se stesso ex 1395 cc: stesso soggetto, che rappresenta tuttavia una parte diversa
- Parte sopravvenuta (non identificabile al momento della stipula del contratto): contratto per persona da nominare (1401 ss cc), in cui il nominato diventa parte ex tunc e cessione di contratto (1406 ss cc), in cui diventa ex nunc.
- Casi di equiparazione alla parte contrattuale di soggetti che rivestono particolare posizione giuridica: coniuge legale o mandante, il quale può esercitare direttamente i diritti nascenti dal contratto o azione di rivendicazione (1706 cc)
- Soggetti che non sono parti contrattuali, ma che tuttavia acquistano diritti di credito scaturenti dal contratto: contratto a favore di terzi (1411 cc) e cessione di credito

#### Il rapporto giuridico patrimoniale
- Giuridicità: lo distingue da obbligazioni naturali o rapporti di cortesia (vicinato, amicizia, affetto, solidarietà). L'indagine sulla giuridicità deve basarsi sulla volontà delle parti (1362), nonché sull'affidamento che una parte abbia fatto sull'altra (1366)
- Patrimonialità: 1174 cc, valutata in termini ogettivi in quanto soddisfa gli interessi dell'uomo non come essere pensante ma come attore economico (homo economicus). Requisito che attiene all'oggetto, al contenuto del rapporto, agli impegni assunti e conseguenze prodotte nella sfera giuridica delle parti e non agli interessi perseguiti, che possono pur essere non patrimoniali purché leciti (1343 e 1345 cc). L'art. 1321 cc è norma qualificatoria e non proibitiva: i negozi privi del requisito della patrimonialità sono ammissibili ma non sono contratti. ==Esempi di negozi non patrimoniali==:
	- Negozi leciti come matrimonio, unione civile tra omosessuali o negozi familiari attuativi (144 cc su indirizzo della vita familiare) o relativi alla crisi familiare (Divorzio, separazione). Sono invece negozi essenzialmente economici e quindi contratti le convenzioni sul regime patrimoniale e i contratti di convivenza di cui alla l.76/2016).
	- negozi con cui, nei limiti di liceità fissati dall'art. 2 Cost. e 5 c.c., si dispone di diritti della personalità: DAT (L. 219/2017), consenso su diritti della personalità (privacy, donazione di organi, emotrasfusione)
	- Disciplina applicabile ai negozi non contrattuali: si ritiene che debba applicarsi in via analogica la disciplina contrattuale, per quanto compatibile. Tuttavia, per la profonda diversità dell'oggetto dei negozi non patrimoniali bisogna procedere ad un giudizio di compatibilità delicato.
		- Quanto alla responsabilità da inadempimento, l'opinione prevalente ritiene applicabile la disciplina della responsabilità aquiliana (2043) per violazione del principio di neminem laedere e non quella contrattuale (1218 cc)
		- non è requisito necessario di questi negozi la causa
		- è inapplicabile il principio di tutela dell'affidamento, che considera vincolante la volontà dichiarata ove appaia corrispondente a quella effettiva; l'affidamento è posto a salvaguardia della certezza delle transazioni commerciali e dei rapporti economici, ha pertanto rilevanza in ambito contrattuale. Al contrario, nei negozi familiari e mortis causa ha rilievo prioritario la volontà effettiva del dichiarante, sulla quale va svolta l'indagine
	- Negozi illeciti per contrasto con divieti legislativi, violativi di norme di carattere pubblico come art. 2 Cost. ordine pubblico o buon costume.
		- aventi ad oggetto diritti totalmente indisponibili o incommerciabili, per cui è vietata la previsione di un corrispettivo e la valutazione economica dell'oggetto (obbligo di non suonare il piano dopo una certa ora, di aiutare la persona non vedente, di non disturbare il vicino dopo pranzo), tali per cui la previsione di un corrispettivo ripugna con la cosceinza sociale
		- accordi in vista del divorzio, in quanto incidono sullo status personale della libertà coniugale e non si ammettono negozi sui doveri personali al di fuori del matrimonio e delle unioni omosessuali.


#### Effetti del contratto (Capo V Titolo II Libro IV) artt. 1372 ss
- Principio di relatività degli effetti (1372), a garanzia dell'autonomia dei privati. Nessuno può subire un cambiamento della propria situazione patrimoniale o essere vincolato ad un rapporto obbligatorio se non per propria volontà o in forza della legge.
- Categoria diversa è quella degli effetti apparenti: 
	- promessa del fatto del terzo, che non obbliga quest'ultimo (1381 cc)
	- divieto di alienazione (1379 cc), ha effetto solo tra le parti e non impedisce l'acquisto di diritti ad opera del terzo
	- vendita di cosa altrui (1478 e 1479 cc), contratto ad effetti reali differiti, obbligando il solo venditore a procurare l'acquisto del diritto al compratore
	- cessione di usufrutto (980 cc), del credito (1260 cc), nonché delle azioni scritte negli statuti societari (2355 bis) e nei regolamenti condominiali
- Il principio di relatività non va letto in chiave assoluta, potendo produrre effetti favorevoli in capo a terzi (1372 c. 2, che rinvia all'art. 1411): il contratto a favore di terzi rappresenta la principale espressione di contratto con effetti favorevoli per il terzo. Ipotesi specifiche sono assicurazione sulla vita a favore di terzo (1920 cc) o rendita vitalizia a favore di terzo (1875 cc)

Tipologie di effetti:
- Costitutivi: reali (1376 cc) obbligatori (1378 cc) o destinatori (negozio di destinazione)
- Regolativi: miranti a gestire un rapporto già creato da altra fonte. Negozio modificativo (normativo), interpretativo, di completamento di precedente negozio incompleto, di proroga, di rinnovazione di negozio o di accertamento di una res dubia.
	- Il negozio di accertamento è un contratto, e non una mera dichiarazione di scienza (come sostenuto da una parte della dottrina), in quanto produce degli effetti tra le parti (giurisprudenza anche a SSUU). E' uno strumento dispositivo con funzione dichiarativa, produce un risultato conformativo verso la certezza del rapporto. La sua stipulazione consente exceptio doli generalis nel caso di domanda giudiziale volta ad accertare nel merito quanto già accertato dal negozio, consente di agire ex 2043 cc 
- Estintivi: mutuo dissenso (1372 cc), datio in solutum (1197 cc), annullamento consensuale e, per certi versi, la novazione (1230 cc)

