---
Fonti
- art. 1376 cc
---
Efficacia del contratto coincide con il suo perfezionamento, con l'incontro delle volontà delle parti ex 1326 ss cc.

Regola particolarmente vantaggiosa per l'acquirente, in quanto ==sposta sul venditore il rischio del mancato pagamento del prezzo== da parte del compratore già diventato proprietario. La contropartita è però il passaggio del rischio immediato di perimento del bene a carico dell'acquirente in base alla regola ==res perit domino==.

L'affermazione del principio consensualistico è il frutto di una lunga evoluzione storica, tesa al progressivo superamento dell'opposto modello tradizionale vigente nell'ordinamento romanistico (scissione tra titulus e modus adquirendi, dato dall'atto effettivamente traslativo del diritto ossia la traditio). Nel diritto comune si superò tale scisssione mediante la clausola di spossessamento, in forza della quale l'alienante da possessore diventava mero detentore, con obbligo di consegna all'acquirente della cosa venduta.
Il Codice Napoleonico del 1805 e quello italiano del 1865 ad esso ispirato recepì formalmente il principio consensualistico, ma la dottrina dell'epoca continuò ad escludere che l'effetto traslativo poteesse essere immadiata conseguenza del consenso legittimamente prestato, negando di fatto la categoria dei contratti ad effett reali. Solo il codice del 1942 nel nostro ordinamento consacrerà definitivamente il principio consensualistico all'art. 1376 cc


### Ragioni del principio
1. Culturale: modello giusnaturalistico-illuminista, che mette ==al centro la volontà creatrice dell'uomo==, e che trova un limite nel principio di necessaria causalità degli spostamenti giuridici. In altre parole il consenso è sufficiente a produrre effetti anche reali nel senso che ==non sono necessari altri adempimenti materiali e/o giuridici diversi dal consensus== (che è sia titulus che modus adquirendi), ma non nel senso che sia ammissibile un patto acausale (divieto di negozi astratti)
2. Politico-economica: ==favore per la circolazione della ricchezza e speditezza dei traffici giuridici==. Al contempo però vi sono dei rischi insiti al principio:
	1. l'alienante è meno tutelato dal rischio di inadempimento, avendo già perso la proprietà del bene prima del pagamento. Come rimedio compensativo l'art. 2817 cc fissa un'ipoteca legale sugli immobili alienati
	2. slegare il trasferimento del diritto da qualsiasi adempimento pubblicitario è pericolosa per i terzi. La persistente disponibilità materiale della cosa mobile nelle mani del dante causa o il mancato aggiornamento delle risultanze pubblicitarie creano un'apparenza di persistente legittimazione del dante causa a disporre del bene, col rischio che questi  acquistino a non dominus. Il rimedio è dato dalla regola possesso vale titolo (1153) per i mobili, dalla prevalenza della prima trascrizione per immobili (2644 cc) e dalla prevalenza della cessione del credito notificata o accettata per prima (1265 cc)

### Conseguenze del principio consensualistico
1. Il diritto entra nel patrimonio dell'acquirente, cui competono tutte le facoltà riconosciute al proprietario. L'alienante non è più legittimato a disporre del bene e ad esercitare le azioni che competono al proprietario (rivendicazione e negatoria). Se l'alienante dispone a favore di un terzo, questi acquista a non domino e (salvo regole di opponibilità) inefficacemente
2. I creditori dell'alienante perdono l'aggredibilità sui beni alienati, salvo vittorioso esercizio dell'azione revocatoria o iscrizione del pignoramento
3. Dibattuto il conseguimento del possesso in capo all'acquirente: c'è chi ritiene acquisti solo lo ius possidendi, ma non lo ius possessionis. Secondo altra tesi nel negozio traslativo sarebbe implicito un costituto possessorio: il dante causa diviene mero detentore per conto dell'acquirente che è l'unico possessore. Conseguenze circa l'esercizio delle azioni possessorie e la possibilità di usucapione da parte della PA che ha alienato la proprietà
4. Rischio perimento grava sull'acquirente (res perit domino ex 1465 cc), anche se sottoposto a termine iniziale, ma non se sottoposto a condizione sospensiva e il perimento avviene prima dell'avverarsi della condizione (per la natura di fatto futuro e incerto). Non opera quindi la risoluzione per impossibilità sopravvenuta, avendo aquisito la prestazione principale (la titolarità del diritto) al momento del consenso. Questo a meno che il perimento sia imputabile all'alienante o questi sia stato messo in mora (1221 cc)
5. Obblighi di custodia e forme di responsabilità aquiliana oggettiva (2053 e 2054 cc) gravanti su alienante o acquirente a seconda che il fatto dannoso si verifichi anteriormente o posteriormente al consenso traslativo.

### Regole di opponibilità
L'applicazione rigorosa del principio prior in tempore potior in iure esporrebbe le vicende circolatorie ad un'intrinseca instabilità: nessuno avrebbe la certezza di essere l'effettivo titolare del diritto, essendo il rischio che qualcuno possa contestare il titolo di acquisto esibendone uno di data anteriore.
Per questo il legislatore ha avvertito l'esigenza di introdurre un sistema di regole atte a rendere opponibili gli acquisti ai terzi e così rimuovere i conflitti tra titoli incompatibili.
- Principio possesso vale titolo (1153 cc): prevalenza a chi ha acquisito per primo il possesso
- Anteriorità della trascrizione nei registri immobiliari (2644 cc)
- Anteriorità della notificazione della cessione al debitore ceduto o accettazione da parte di questi (1265) nella cessione di credito.

Come si coniugano con il principio consensualistico le regole di opponibilità?
1. Efficacia relativa del principio consensualistico (solo tra le parti), fondando una proprietà o altro diritto reale di godimento non erga omnes ma di tipo relativo. 
2. Diritto condiviso fino all'adempimento pubblicitario, così che spetterebbe in parte al dante causa e in parte all'avente causa la legittimazione a disporne
3. Esclusione dell'effetto traslativo del consenso, ma mera efficacia obbligatorio-preparatoria: di fatto una scissione del modus dal titulus
4. (preferibile) ==Scissione del piano dell'efficacia da quella dell'opponibilità==: le regole di opponibilità non operano all'interno del contratto attribuendo all'adempimento pubblicitario il valore genetico-costitutivo dell'acquisto. Esse operano ab externo per dirimere gli eventuali conflitti tra aventi causa di diritti incompatibili. Per effetto del consenso il pieno e unico titolare del diritto è l'avente causa; solo allorché il dante causa ponga in essere ulteriori ed incompatibili atti di disposizione, wentreranno in gioco le regole di opponibilità. Tali regole non sconfessano il principio del consenso traslativo, ma ne rappresentano un'attenuazione nel conflitto eventuale con successivi terzi aventi causa, sterilizzando ex post gli effetti reali prodotti dal consenso nei confronti del primo avente causa.
	- Se il primo acquirente acquista la titolarità piena ed esclusiva per effetto del consenso come si giustifica il secondo acquisto in base al principio nemo plus iuris transferre quam hipse habet potest?
	- Per alcuni il secondo acquisto avviene a titolo originario, in base ad una fattispecie acquisitiva complessa in cui il criterio/requisito di opponibilità (trascrizione, consegna in buona fede, notificazione/accettazione) assolverebbe in via eccezionale ad una funzione costitutiva (deroga al principio consensualistico). Diversi argomenti inducono a ritenere tuttavia che il secondo acquisto non sia a titolo originario:
		- se l'alienante non è mai stato il vero proprietario del bene, egli, al pari degli altri aventi causa, soccombe nei confronti dell'effettivo titolare agente in rivendicazione, potendo prevalere solo dimostrando di aver maturato l'usucapione.
		- l'art. 2650 impone al secondo acquirente di curare la continuità delle trascrizioni, pena inefficacia della propria trascrizione.
	- Preferibile la tesi della dottrina dominante, per cui ==il secondo avente causa acquista a titolo derivativo==, nonostante questi sia divenuto privo del potere di disporre. In sostanza l'==adempimento pubblicitario rileva come condizione risolutiva legale== (ex tunc) degli effetti prodotti dalla prima alienazione; avveratasi la condizione risolutiva è come se il primo trasferimento non fosse mai avvenuta. 
	- Quanto ai ==rimedi esperibili dal primo acquirente==, che perda il diritto per effetto della seconda alienazione egli potrà:
		- agire nei confronti del dante causa per risarcimento del danno a titolo di responsabilità contrattuale. l'alienante è tenuto non solo al trasferimento della proprietà, ma ha l'obbligo di comportarsi in modo tale da assicurare all'acquirente la permanenza del risultato traslativo. Dunque, l'alienante che eserciti abusivamente i poteri di disposizione inerenti un bene già trasmesso tiene una condotta integrante inadempimento contrattuale
		- contro il secondo acquirente potrà agire per risarcimento dei danni ex 2043 c.c. se essendo a conoscenza del precedente atto di vendita abbia cooperato all'inadempimento dell'alienante. Non è necessaria la prova di una frode concertata, essendo sufficiente la prova della mala fede. Il risarcimento 
		- Nonostante responsabili a diverso titolo, alienante e secondo acquirente sono comunque obbligati al risarcimento in via solidale: in un ottica di favor riparationis, l'art. 2055 cc assume una prospettiva "vittimologica", richiedendo che sia unitario il danno, a prescindere dalla pluralità delle condotte che lo hanno cagionato e dal diverso titolo cui sono chiamati a rispondere i danneggianti medesimi


### Deroghe al principio consensualistico

^162bf4

- Legali: 
	- natura del bene: vendita di cosa generica (individuazione), bene futuro (venuta ad esistenza) o bene altrui (acquisto della cosa altrui). Per queste ipotesi si parla di ==vendite obbligatorie==, in cui il risultato traslativo diventa oggetto di un rapporto obbligatorio (obbligo di far acquistare la proprietà ex 1476 n. 2)
		- per verità, l'espressione è impropria: il trasferimento avviene sempre sulla base del consenso (sia titulus che modus) - ma l'effetto è differito; pertanto l'obbligo di far acquistare il diritto non ha ad oggetto il trasferimento del diritto, ma carattere puramente strumentale, essendo volto a creare le condizioni per attualizzare l'effetto reale. Non è quindi una deroga al principio consensualistico, quanto più una sua attenuazione
	- diritti reali di garanzia (pegno e ipoteca), realizza una vera deroga: il consenso ha effetti meramente obbligatori e attribuisce al creditore solo il titulus, il diritto al pegno o all'ipoteca; mentre l'effetto reale si realizza con la consegna della cosa (pegno) e con l'iscrizione nei registri immobiliari (ipoteca), adempimenti che hanno valore costitutivo e non meramente dichiarativo.
	- trasferimento di diritti di credito (2003, 2011, 2022): oggi è prevalente la tesi anticonsensualista, che conclude nel senso che l'accordo produce un effetto meramente obbligatorio (titulus), mentre l'effetto reale si produce con la consegna semplice o qualificata nei modi di legge, ossia la consegna (titoli al portatore) girata (all'ordine) o la doppia annotazione (nominativi) (modus e non quindi mere condizioni per l'esercizio dei diritti)
	- conferimento di beni in società: anche se la tesi prevalente ritiene sia sufficiente l'atto costitutivo (sia titulus che modus adquirendi), mentre la traditio è mero atto materiale privo di efficacia traslativa; la tesi opposta, muovendo dal rilievo che il conferimento non è previsto dagli artt. 1350 e 2643 n. 10 cc e 2247 e 2253 cc rinviene una deroga al principio del consenso traslativo:l'atto costitutivo che programma il conferimento è mero titulus ad efficacia obbligatoria, mentre il successivo atto di concreto trasferimento integra il modus, atto traslativo
	- contratto di appalto: se i materiali sono di proprietà del committente e l'opera insiste su suolo di proprietà dello stesso, l'acquisto dell'opus avviene a titolo originario (per specificazione o per accessione), sì che l'operatività dell'art. 1376 cc è fuori gioco. Viceversa, se materiali e terreno sono dell'appaltatore, l'acquisto si realizza al momento dell'accettazione senza riserve dell'opera, che può anche avvenire successivamente alla consegna, con una scissione tra titulus (contratto d'appalto) e modus (accettazione senza riserve).
	- In alcune Regioni e Province Italiane (Alto Adige, FVG, Veneto) il sistema tavolare deroga al modello consensualistico: è necessario l'ulteriore adempimento dell'intavolazione (iscrizione nel Libro Fondiario) per produrre l'acquisto del diritto reale.
	- Mandato senza rappresentanza ad acquistare beni immobili: non una vera deroga, in quanto l'atto di ritrasferimento al mandante e la necessaria duplicità degli atti di acquisto è conseguenza dell'interposizione reale e della struttura della fattispecie; ma per ciascuno dei due atti di acquisto il principio consensualistico è pienamente operante.
- Convenzionali: il principio consensualistico (1376) non ha valore assoluto, imperativo ed inderogabile (come è in Francia). E' una scelta di preferenza del nostro ordinamento in favore delle esigenze di speditezza, ma che può essere derogato dalle parti nella loro libertà ed autonomia negoziale
	- condizione sospensiva e termine iniziale di efficacia del contratto: ad es. subordinando alla consegna del bene o al pagamento integrale del prezzo (ipotesi prevista per la vendita con riserva di proprietà ex 1523 cc)
	- le parti possono stipulare contratti reali atipici, che quindi si perfezionino con la consegna della res cui insiste il diritto trasferito
	- articolazione della vicenda in due diversi negozi: uno programmatico, uno "solutorio" che realizza il trasferimento programmato, cd. pagamento traslativo - che è ritenuto ammissibile, non ostandovi il principio fondamentale di necessaria causalità dei trasferimenti giuridici, alla luce della accezione concreta della causa del contratto (non più riferita al singolo negozio ma all'oerazione complessiva). Di conseguenza il negozio solutorio a valle non è privo di causa, ma ha causa esterna nel negozio programmatico a monte che contiene il titulus del trasferimento. Ciò a differenza di quanto avviene in Germania - in cui la scissione tra titulus e modus adquirendi è dovuta al principio di astrazione causale; nel nostro ordinamento la mancanza o inadeguatezza causale dell'atto a monte non rileva solo ex post a fini ripetitori, ma determina ab origine la radicale nullità dell'atto solutorio a valle, impedendo ex ante la produzione dell'effetto traslativo.
