La prova liberatoria posta a carico del conducente del veicolo al 2054 c. 1 fonda una responsabilità da colpa presunta.

--- 
Giurisprudenza
- SU 8620/2015: il danno da circolazione da veicoli (e il conseguente obbligo assicurativo da RCA) ricomprende non solo l'attività di circolazione, ma ==anche la fermata e la sosta== del veicolo. Queste ultme interferiscono con la circolazione sia per l'ingombro degli spazi ad essa adibiti che in quanto costituente attività preliminare o successiva alla circolazione, che infine attività cui il veicolo è destinato e in funzione della quale la circolazione è ammessa dalle leggi. La circolazione dei veicoli costituisce infatti un'attività pericolosa, e v'è un rapporto di genus e species tra gli artt. 2050 e 2054 cc. 
- SU 21983/2021: è ricompresa nell'assicurazione (art. 122 cod. ass. priv.) ==anche la circolazione o la stasi in strade private==. Ciò che rileva è la utilizzazione del veicolo in modo conforme alla sua funzione abituale. Non è coperta da assicurazione solo l'ipotesi di utilizzazione in contesti particolari ed avulsi da quello normale di circolazione: si tratta dei casi di circolazione di mezzo non qualificabile come "veicolo" alla stregua del codice della strada (es. scontro automobile-sciatore su pista da sci) o di veicolo utilizzato in modo anomalo (es. come arma per uccidere)
- SU 35318/2022: l'azione diretta prevista per il terzo trasportato all'art. 141 Cod. Ass. è aggiuntiva rispetto alle altre azioni previste dall'ordinamento (2043, 2054 c.c., 144 Cod. Ass.) e mira a garantire una tutela rafforzata, prescindendo dall'accertamento della responsabilità dei conducenti dei veicoli coinvolti; è fatta salva la sola ipotesi del sinistro causato da caso fortuito. Nel concetto di caso fortuito non devono ricomprendersi (come fa Cass. 4147/2019) anche le condotte umane di terzi o del vettore dell'altro veicolo, perché ciò condurrebbe alla necessità di una responsabilità esclusiva o quantomeno concorrente del vettore del veicolo in cui si trovava il trasportato; va adottata la soluzione scelta da Cass. 17963/2021, che circoscrive il caso fortuito alle sole cause naturali e umane indipendenti dalla circolazione di altri veicoli. 
	- L'azione di cui all'art. 141 Cod.Ass. presuppone il coinvolgimento di due veicoli, anche se non necessariamente lo scontro tra i due (es. la condotta dell'altro veicolo fa sbandare e uscire fuori strada il veicolo del vettore). Ciò per il meccanismo di tutela anticipata (senza necessità di provare alcuna responsabilità) e la successiva rivalsa verso l'assicuratore del veicolo effettivamente responsabile.
	- Nel caso di sinistro in cui sia coinvolto un unico veicolo, l'azione è quella di cui all'art. 144 Cod.ass., da esercitare contro l'impresa di assicurazione (questa volta non del vettore trasportante ma) del responsabile civile.
	- L'azione di cui all'art. 141 è esercitabile solo dal trasportato, eventualmente anche da eredi iure hereditatis, ma non per il risarcimento del danno parentale, che è invece azionato iure proprio dai congiunti.
	- In base al principio vulneratus ante omnia reficiendus, il trasportato è risarcibile anche se proprietario del veicolo. Si risolve così il conflitto tra posizione di passeggero/vittima e al contempo di assicurato/responsabile del sinistro con preferenza della prima posizione.

