# Pillole 
1) **i patti successori istitutivi** (direttamente istitutivi o obbligatori) sono **negozi “mortis causa” vietati in ragione dei principi di libertà testamentaria e di esclusività del testamento;**

2) il testamento attuativo del vincolo pattizio è a sua volta invalido (tesi maggioritaria: nullità derivata; minoritaria: errore di diritto) ove non si acclari che sia stato il frutto di una scelta autonoma dal patto a monte;

3) non è invece invalido il testamento esecutivo di promesse unilaterali o di accordi verbali o taciti;

4) i **patti dispositivi e rinunciativi sono invece negozi “inter vivos” nulli per scongiurare il “votum captandae mortis” e il rischio di disposizioni anticipate superficiali:** la nullità’ non inficia però i negozi attuativi (atti di disposizione o rinuncia all’eredità) posti in essere dopo l’apertura della successione;

5) la nullità dei patti successori **non è espressione di un principio di ordine pubblico: è quindi possibile la conferma del testamento successivo ex art. 590**;

6) non viene in rilievo neanche un profilo di contrarietà ai “bonos mores”: **non opera quindi la “soluti retentio” di cui all’articolo 2035;**

7) il **patto di famiglia può essere ragionevolmente ricostruito come patto rinunciativo** con cui i beneficiari non assegnatari abdicano al diritto alla liquidazione reale della quota riservata, con i meccanismi correlati della collazione e della riduzione;

8) **sono patti successori vietati la donazione “mortis causa” irrevocabile; il mandato “post mortem” irrevocabile; l’accordo di accrescimento “post mortem” della quota in favore degli altri comunisti; la clausola societaria di consolidazione gratuita** della quota del defunto a favore dei soci superstiti;

9) **non lo sono la donazione revocabile da eseguire “post mortem”; la donazione sottoposta alla condizione risolutiva della premorienza del donatario**; la donazione con riserva di usufrutto; la donazione volta ad anticipare il futuro assetto successorio; il mandato che preveda prestazioni non patrimoniali “post mortem exequantur”; il contratto a favore di terzo da eseguire “post mortem ex art. 1412”; **l’assicurazione sulla vita in favore di terzo ex art. 1920;** la clausola di continuazione che, in caso di morte del socio nelle società di persone, escluda la facoltà di recesso da parte dei soci superstiti o degli eredi; la clausola di opzione o prelazione che attribuisca ai soci superstiti la facoltà di acquistare la quota societaria degli eredi; il contratto assistenziale che compensi i coeredi potenziali con un corrispettivo economico proporzionato al valore dell’immobile trasferito al soggetto tenuto alla prestazione assistenziale;

10) **è dubbio se la donazione revocabile da eseguire “post mortem” sia invalida in ragione dell’opposizione di una condizione risolutiva meramente potestativa** che contrasta con la contrattualità della donazione; e la clausola di consolidazione societaria compensata da un corrispettivo in favore dell’erede pregiudicato.

# Divieto di patti successori
Lo spazio per l'esercizio dell'autonomia privata nella successione mortis causa è molto ristretto. Una conferma di ciò è dato dall'art. 458 cc (nullità dei patti successori, delle convenzioni con cui si dispone della propria successione o rinuncia ai diritti che gli possono spettare su una successione ancora non aperta), che sanzionerebbe la violazione dell'art. 457 cc, per cui l'eredità si devolve esclusivamente per legge o testamento. Non è pertanto possibile introdurre una terza forma di delazione negoziale e convenzionale, quale sarebbe quella derivante dalla stipula di patti successori.

La ratio del divieto, salva la comune inammissibilità di una fonte ulteriore di delazione, si atteggia diversamente a seconda delle ==diverse tipologie di convenzione==
1. ==Patti successori istitutivi==, direttamente o obbligatori (con cui il de cuius dispone della propria successione, convenendono le relative pattuizioni con l'erede o con il legatario). La ratio del divieto è  individuata dalla prevalente dottrina e giurisprudenza nella ==tutela della libertà di testare== e di disporre delle proprie sostanze fino all'ultimo giorno di vita, testimoniata dal diritto di revoca (679 cc) a questi riconosciuto. 
	- Proprio la considerazione della ratio del divieto ha indotto parte della dottrina a estendere il divieto a tutti i negozi con cui l'ereditando disponga positivamente o negativamente della propria successione a favore o contro un determinato successibile o categoria di successibili, ancheove detti negozi non siano stipulati con il futuro erede o legatario ma con terze persone. Sono da considerarsi patti successori vietati la donazione mortis causa irrevocabile; il mandato post mortem irrevocabile; l'accordo di accrescimento post mortem della quota in favore degli altri comunisti; la clausola societaria di consolidazione gratuita della quota del defunto a favore dei soci superstiti.
2. ==Patti successori dispositivi==: disposizione di diritti ereditari derivanti da successione mortis causa non ancora aperta (es. vendita di un'eredita o di legato futuro). In questo caso trattasi di veri e propri negozi giuridici ==inter vivos==, ==nulli per illiceità dell'oggetto.== Secondo l'opinione prevalente, la ratio del divieto di patti dispositivi andrebbe individuata nella necessità di impedire il cosiddetto votum captandae mortis (ossia l'auspicio della morte di un soggetto per poterne beneficiare); secondo altri si mirerebbe a proteggere il disponente che potrebbe essere indotto a privarsi di un diritto futuro per conseguire vantaggi immediati anche se inadeguati, con una scelta poco oculata e superficiale. Si è rilevato, tuttavia, che la nullità è comminata anche in assenza di apporfittamento in danno del disponente. Secondo altri, scorge nel divieto di patto dispositivo (al pari del 771 cc) un limite alla deducibilità in contratto di cose future (1348 cc)
	- Species di questa tipologia di convenzioni sono i patti successori obbligatori, con cui si designano quelle convenzioni prive di effetto immediatamente dispositivo, ma con cui l'erede o il legatario si obbligano a negoziare o a rinunciare a diritti ereditari che gli perverranno, ovvero l'ereditando si obbliga a disporre in un certo modo della propria successione.
3. ==Patti successori rinunciativi==: atti negoziali inter vivos con cui un soggetto rinuncia ai diritti che gli deriveranno da una successione futura. Secondo l'opinione prevalente costituiscono una species dei patti dispositivi, di cui condividono la ratio. Si è tuttavia obiettato che, pur nel riscontro di profonde analogie, permane una significativa differenza tra le due ipotesi: ==solo nel patto rinunciativo il beneficiario dovrà necessariamente essere persona chiamata all'eredità in luogo del rinunciante== oppure persona che per effetto della rinuncia vedrebbe accrescere la sua quota. Inoltre, diversamente dall'atto dispositivo, ==la rinuncia pura e semplice non ha caraattere attributivo==, in quanto l'acquisto avviene in base a meccanismi propri della successione, per cui la rinuncia costituisce semplice presupposto.
	- Secondo un orientamento costante di giurisprudenza e parte della dottrina, il divieto costituisce una specificazione della regola del 557 c 2 cc, secondo cui i ==legittimari non possono rinunciare a chiedere la riduzione delle donazioni e delle disposizioni lesive della legittima==, finché vive il donante, né con dichiarazione espressa, né prestando il loro assenso alla donazione
	- Secondo altri, invece, nonostante la diretta correlazione tra le due norme, non sfugge come le stesse, oltre ad obbedire ad esigenze diverse, ricoprano un ambito applicativo non perfettamente sovrapponibile: la rinuncia all'azione di riduzione, inquadrandosi in un quadro normativo più complesso, presuppone non soltanto la presenza di una donazione o di una disposizione testamentaria, ma anche la loro lesività; l'atto rinunciativo puro, invece, prescinde dall'esistenza di un negozio dispositivo e dalla lesione della legittima, ben potendo estendersi alla disponibile e/o provenire da chiunque preveda di acquistare diritti su una successione non ancora aperta.

I patti successori sono nulli, con conseguente applicabilità della disciplina generale di cui agli artt. 1418 ss cc. (rilevabilità d'ufficio, assolutezza della legittimazione attiva, imprescrittibilità, natura dichiarativa della sentenza che pronuncia la nullità, divieto di convalida). Inoltre, quanto alla regola del 1419 per ala nullità parziale, la giurisprudenza è unanime nel ritenerla applicabile quante volte si accerti che le parti avrebbero comunque perfezionato l'atto anche senza la parte dichiarata nulla.
Secondo alcuni autori, ==la nullità dei patti successori deriva dalla violazione di norma imperativa== (1418 cc) ==e non dalla loro contrarietà all'ordine pubblico==. Ne deriva che nel nostro ordinamento ==possono avere esecuzione patti successori in perfezionati in Stati stranieri== che ammettono la stipula (ad es. ordinamento tedesco disciplina l'istituto dell'Erbvertrag, contratto successorio istitutivo).
L'affermazione trova ora conferma nel Reg. UE 650/2012 che all'art. 5 prevede che nel caso in cui il patto sia concluso per regolare la successione di più di una persona esso possa essere disciplinato secondo la legge scelta tra quelle che avrebbero potuto essere scelte anche da uno solo degli interessati: ciò significa che se uno solo di coloro che partecipa al patto successorio può scegliere una legge che consenta tale patto, esso sarà valido anche per gli atti.

Controversa la convertibilità del patto successorio istitutivo in un valido testamento (applicando l'art. 1424 cc): autorevole dottrina ha rilevato che ammettere la conversione del patto istitutivo nullo in un testamento valido di cui contenga i requisiti di forma finirebbe per attribuire al divieto portata meramente formale, dal momento che sarebbe sufficiente la redazione autografa per eluderlo. Ad ogni modo si osserva che la conversione non è consentita qualora la nullità dipenda da illiceità per contrasto con norme imperative, quale è l'art. 458 cc

A seguito della pronuncia dichiarativa di nullità, la parte che abbia eventualmente eseguito la propria prestazione in esecuzione del patto successori può chiederne la restituzione (ex 2033 cc)
Infine, non integrando i patti successori accordi contrari ai bonos mores, in seguito alla dichiarazione della loro nullità non opera la soluti retentio (2035 cc)

#### Sorte del testamento esecutivo di un patto successorio istitutivo
==Secondo la giurisprudenza prevalente, la disposizione testamentaria== che sia adempitiva dell'impegno negoziale assunto dal testatore (testamento esecutivo) ==è nulla==. 
Le opposte opinioni espresse dalla dottrina, invece, possono essere ordinate intorno a due diverse opzioni:
1. Secondo una prima lettura, ==il testamento esecutivo di patto successorio obbligatorio è irrimediabilmente nullo==, anche se alla conclusione si pervie eattraverso percorsi argomentativi contrari: ==per un primo orientamento si tratterebbe di nullità derivata==, in quanto esecutivo di patto successorio - sul piano sistematico la soluzione sarebbe autorizzata dalla simmetria tra gli artt. 458 (divieto di patti successori) e 635 cc (nullità della disposizione testamentaria reciproca).==Una seconda tesi ritiene autonoma l'invalidità== del testamento da quella del patto di cui costituisce esecuzione, per cui sarebbe nullo per ==illiceità della causa== (interesse non meritevole di tutela, perché coordinato con l'esecuzione di una convenzione pattizia contraria a norma imeprativa o perché mezzo operativo attraverso cui, utilizzando una causa tipica, si realizza un risultato vietato secondo lo schema della ==frode alla legge==) o del ==motivo== (626 cc, anche se implicito o in forma di indizio o desumibile aliunde, in quanto nel codice del 1942 non si richiede più che il motivo sia espresso)
2. Altri autori ritengono sia preferibile legare al testamento esecutivo di patto successorio la sanzione dell'==annullabilità per errore di diritto== (624 c. 2 cc): si subordina l'azione a due requisiti (la risultanza dal testamento della volontà di dare esecuzione al patto; l'efficacia determinante dell'errore che deve essere il solo motivo che ha indotto il de cuius a testare). 
	1. Per altri, invece, il problema va valutato sotto due diversi aspetti: bisogna in primo luogo verificare l'==esistenza e la consistenza del patto obbligatorio==, al quale ==sono estranee le mere promesse verbali== di testare a favore di una determinata persona che, non creando alcun vincolo giuridico, non sono idonee a limitare la libertà del testatore (24813/2008) con la conseguenza di doversi reputare valida la scelta testamentaria che risulti adempitiva di un ==impegno di carattere puramente affettivo o morale==. Diverso il caso di patto successorio obbligatorio in senso proprio, in cui la sanzione più coerente con l'imperatività del divieto è la nullità del testamento esecutivo, ma solo ove non si riesca a provare l'autonomia della volontà del disponente rispetto al precedente impegno. Deve considerarsi pertanto valida la disposizione testamentaria che pur conforme al patto istitutivo obbligatorio, sia stata efettuata in piena libertà e spontaneità dal testatore consapevole della nullità dell'impegno assunto. Contrariamente, infatti, aderendo alla tesi della nullità tout court si arriverebbe a negare la facoltà per il testatore di disporre a favore di un soggetto per il sol fatto di essersi legato al medesimo con un precedente patto successorio e, quindi, prescindendo da un'indagine circa l'effettiva efficacia causale spiegata dall'accordo - così contravvenendo la ratio del divieto e creando di fatto una causa di esclusione dalla successione non prevista dalla legge.

La confermabilità del testamento (590 cc) esecutivo di patto successorio, la soluzione dipende dalla ricostruzione della natura dell'invalidità:
- Se si ritiene che sia annullabile per errore di diritto, non vi sono ostacoli alla sua confermabilità
- Maggiori ostacoli pone la tesi della nullità del testamento esecutivo, attese le obiezioni che vengono normalmente opposte alle disposizioni ==nulle per illiceità==
	- secondo un orientamento giurisprudenziale risalente, infatti, nonostante l'ampiezza della formula legislativa, le disposizioni testamentarie illecite non possono mai essere suscettibili di sanatoria, in quanto il giudizio sfavorevole legato all'illiceità si comunicherebbe anche all'atto di conferma. L'art. 590 cc vigente infatti parla di nullità da qualunque causa dipenda, diiversamente dall'art. 1311 del codice del 1865, in cui si faceva riferimento solo ai vizi delle forme e a qualunque altra eccezione. Secondo questa tesi, infatti, anche nel silenzio dell'art. 590 bisogna distinguere tra nullità per contrarietà all'ordine pubblico o buon costume (solo queste insuscettibili di sanatoria, per la natura degli interessi pubblici e della collettività coinvolti) e illiceità per violazione di norme imperative proibitive. 
	- La prospettiva ha trovato riscontro in una significativa decisione della S.C. (2870/1955) che muovendo dalla distinzione tra nullità per contrarietà all'ordine pubblico e buon costume e illiceità per violazione di norme imperative ha osservato come nel primo caso in cui è prevalente la tutela dell'interesse pubblico generale della collettività organizzata, non può trovare applicazione la predetta disposizione di legge, mentre nella seconda ipotesi, riprende vigore la previsione legislativa disciplinata dal citato articolo, il quale è pertanto applicabile al testamento nullo, perché determinato dal motivo illecito, in quanto pedissequa esecuzione di un patto successorio. La decisione apporta un significativo contributo all'orientamento favorevole alla conferma del testamento esecutivo del patto, in quanto non solo ribadisce la natura di norma imperativa del 458 cc, ma rifugge ogni ulteriore distinzione in ragione del tipo di illiceità.
	- Si è precisato che le conclusioni fin qui raggiunte non possono estendersi all'ipotesi in cui il patto successorio obbligatorio, non trasfuso in un testamento, venga ==eseguito mediante un comportamento o dichiarazione di voler convalidare da parte del soggetto legittimato a far valere la nullità==. ==In senso contrario militano==, oltre ad un argomento di tipo formale, ovvero l'==assenza di un testamento da confermare, anche il più generale principio dell'insanabilità del contratto nullo (1423 cc)==

# Patto di famiglia (768bis e ss)
Con L. 55/2016 il legislatore ha introdotto una deroga al generale divieto di patti successori: il "patto di famiglia"

L'art. 768-bis definisce il patto di famiglia come il contratto con cui, compatibilmente con le disposizioni in materia di impresa familiare e nel rispetto delle differenti tipologie societarie, l'imprenditore trasferisce, in tutto o in parte, l'azienda e il titolare di partecipazioni societarie trasferisce le proprie partecipazioni o quote in capo ad uno o più discendenti (così escludendo gli altri familiari, compreso il coniuge)
La ratio è quella di ==preservare l'integrità e continuità dell'impresa nei passaggi generazionali==, conciliando questo obiettivo con ==la tutela dei legittimari==. Si rende quindi definitivo il trasferimento compensando i potenziali legittimari e impedendo la collazione e la riduzione.

#### Natura giuridica e struttura
Contratto traslativo ad efficacia reale, per cui è richiesta la forma solenne dell'atto pubblico (768-ter cc) a pena di nullità (1325 n 4)
Sulla natura giuridica si confrontano 3 tesi:
1. Si tratterebbe di un ==contratto di divisione== (anticipata), con conseeguente applicazione della disciplina della divisione. A questa ricostruzione si obietta, tuttavia, che manca una pregressa comunione e che la funzione della divisione è proprio quella distributivo-attributiva di cui agli artt. 720 e 734 cc
2. ==Tesi per cui si tratterebbe di un contratto di donazione== per entrambe le assegnazioni, con un duplice onere consistente nella continuazione dell'azienda e nella liquidazione dei partecipanti non assegnatari. Questa ricostruzione sarebbe confermata dalla non onerosità del patto, salvo l'ipotesi eccezionale di negozio misto con donazione e della sua sottrazione a collazione e riduzione. 
	 non pochi i rilievi mossi a questa impostazione: innanzitutto ==la qualifica come donazione confligge con la struttura plurilaterale del contratto==; in secondo luogo, si evidenzia la ==mancanza dell'elemento soggettivo rappresentato dall'animus donandi==; inoltre merita ancora osservare che il patto di famiglia, a differenza della donazione, ha carattere gratuito solo dal lato del disponente, posto che ==sull'accipiens grava l'obbligo di liquidare gli altri legittimari==.
3. ==Nuova figura negoziale, un contratto misto comprensivo di trasferimento non completamente a titolo gratuito== (in quanto c'è l'obbligo di liquidazione verso gli altri legittimari) ==e di un contratto a favore di terzi con funzione solutoria dell'obbligio di liquidazione.==

Al contratto devono partecipare il coniuge e tutti coloro che sarebbero legittimari ove in quel momento si aprisse la successione nel patrimonio dell'imprenditore (768.ter); sugli assegnatari dell'azienda o delle partecipazioni grava l'obbligo di compensare gli altri partecipanti al contratto che non vi rinunzino in tutto o in parte, riconoscendo la somma che quell'azienda o su quelle partecipazioni societarie spetterebbe loro, in base alla legittima, se in quel momento fosse aperta la successione dell'imprenditore.

Quanto alla struttura si confrontano due tesi:
1. La prima ricostruisce il negozio come contratto ==plurilaterale==: sarebbe necessario per la sua conclusione l'intervento di soggetti appartenenti a diverse categorie (disponente, partecipanti assegnatari e partecipanti non assegnatari, potenzialmente legittimari). 
2. Per taluni non sarebbe una generica plurilateralità, ma una necessaria ==trilateralità== (i ==legittimari==, nonostante il nomen anomalo di legittimari di cui al 768-quater ==sono parti necessarie==, come dimostrato dall'art. 1372 cc: il contratto ==produce nei loro confronti non solo effetti favorevoli semplici==, perdendo essi il diritto alla riduzione ed è escluso dalla successione sui cespiti appartenenti all'impresa; Il dato di cui al 768quater, che parla di contraenti; 768-sexies, che nel disciplinare i rapporti con i terzi si riferisce solo ai legittimari sopravvenuti (non esistenti o non esistenti come tali, non quindi i pretermessi); l'art. 768quinquies attribuisce ai partecipanti la legittimazione all'azione di annullamento, rinviando tuttavia all'art. 1427 che legittima solo le parti contraenti)
3. Secondo altra tesi, invece, si tratta di un contratto essenzialmente bilaterale, in cui le parti essenziali sono esclusivamente il disponente e il beneficiario, mentre i legittimari sarebbero assimilati ai beneficiari del contratto a favore di terzo, che restano estranei al contratto e possono soltanto dichiarare di volerne profittare, al fine di consentire che la fattispecie contrattuale produca tutti gli effetti voluti dalle parti. In assenza del consenso dei legittimari non assegnatari, il contratto è efficace solo inter partex ex 1372 cc ed è sottoponibile a collazione e riduzione. I legittimari sono partecipanti solo esterni in funzione autorizzatoria. A sostegno di questa ricostruzione si evoca il riferimento terminologico ai partecipanti del 768sexies e sempre il 768sexies autorizza i legittimari non partecipanti a rivendicare le somme dovute senza distinguere tra pretermessi e sopravvenuti.

#### Rapporti con il divieto di patti successori
- Parte della dottrina ritiene che il nuovo istituto sia qualificabile come patto successorio di tipo dispositivo, in base ad una duplice argomentazione: il dato letterale, da cui emerge il carattere espressamente derogatorio al divieto dei patti successori (il 458 cc fa espressamente salva la disciplina del 768bis); in secondo luogo per la funzione, consistente nel dare legalità, efficacia e validità ad un'attività negoziale del disponente avente ad oggetto beni appartenenti ala propria futura successione, che diversamente non sarebbe possibile.
- Secondo altra tesi, il patto di famiglia realizzerebbe un ==patto successorio di tipo rinunciativo==, in quanto comportante, per coloro che sarebbero legittimari se in quel momento si aprisse la successione la rinuncia all'azione di riduzione e alla collazione e dunque ai diritti che potrebbero derivare da una futura successione. Merita osservare che si configura certamente un patto successorio rinunziativo nell'ipotesi in cui i legittimari non assegnatari rinuncino alla liquidazione
- Secndo altra impostazione ==sarebbe negozio inter vivos immediatamente efficace e immmediatamente traslativo==, la cui funzione non sarebbe quella di regolare la successione nei confronti degli eredi o di persone diverse dal testatore, bensì l'==immediato trasferimento della proprietà== che avviene in una logica diversa da quella insita nei patti successori. In particolare il trasferimento attuale avrebbe la funzione di evitare possibili diatribe fra successibili e legittimari a scapito della prosecuzione dell'attività di impresa e del ciclo economico a essa collegato. Pertanto, nella misura in cui on concerne gli effetti della morte e quindi non dà rilevanza alla qualità di erede effettivo, ma solo a quella eventuale e prognostica al momento dell'atto, il patto di famiglia non potrebbe considerarsi un patto successorio. ==Tale interpretazione si pone in contrasto con il dato normativo==, tanto con riferimento all'art. ==768-quater u.c.== (secondo cui quanto ricevuto dai contraenti non è soggetto a collazione o riduzione) e con riferimento al ==novellato art. 458 cc== che esclude proprio il patto di famiglia dal divieto di patti successori.

#### Oggetto del trasferimento e l'inadempimento
Quanto all'oggetto possono essere trasferite in tutto o in parte l'azienda o quote di partecipazione societarie. 
- Secondo un'opinione ==la partecipazione societaria oggetto del patto di famiglia potrebbe essere solo quella idonea a consentire all'assegnatario di esercitare quel potere gestionale la cui continuazione si vuole assicurare==, mentre sarebbero invece da escludere dall'ambito applicativo della disciplina del patto di famiglia i trasferimenti aventi ad oggetto partecipazioni in società di godimento, piccole partecipazioni in società quotate e in genere partecipazioni di minoranza
- Ai sensi dell'art. 768bis il trasferimento deve avvenire nel rispetto delle disposizioni in materia di impresa familiare (230 bis) e, quanto alle partecipazioni, nel rispetto delle differenti tipologie societarie, con ciò intendendsi, secondo alcuni autori, non solo la disciplina normativa delle diverse società, ma anche le singole discipline adottate nell'ambito dell'autonomia statutaria, ossia i limiti alla circolazione della partecipazione sociale previsti da clausole statutarie (clausole limitative al trasferimento, di gradimento e così via).
- ==La liquidazione delle quote è disciplinata dal c. 3 dell'art. 768quater==. In caso di mancata liquidazione, ai sensi dell'art. 768sexies cc, i legittimari sopravvenuti possono impugnare il patto di famiglia, salvo verificare se l'impugnazione integri un'ipotesi di litisconsorzio necessario con i partecipanti al patto, ovvero se, trattandosi di un credito certo, liquido ed esigibile, riguardi i soli legittimari sopravvenuti. Quest'ultima dovrebbe essere l'interpretazione più aderente alla ratio della riforma, se si considera che, diversamente opinando, verrebbe facilmente eluso lo sbarramento della prescrizione annuale previsto per i partecipanti al patto di famiglia.
