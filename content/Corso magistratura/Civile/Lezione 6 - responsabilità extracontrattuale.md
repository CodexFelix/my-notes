### 6 Caratteristiche fondamentali dell'illecito aquiliano
1. Non è norma sanzionatoria, ma precettiva che tutela la vittima di un danno ingiusto
2. L'ingiustizia va riferita non al fatto ma al danno: non solo lesione del diritto di proprietà, vita, diritti assoluti ma anche da lesione di interessi che per l'ordinamento giuridico abbiano rilevanza: es diritti di credito, possesso, detenzione, chance, diritto all'informazione, serenità familiare, affidamento, tempo, sessualità. E' evidente l'affrancamento del 2043 dal dovere di neminem laedere: è errato affermare che il 2043 sancisce il divieto di neminem laedere. La norma vuole sancire un criterio di traslazione del danno: quando un danno viene ingiustamente patito dal soggetto è necessario traslarlo da colui che l'ha patito a colui che l'ha illecitamente inferto.
3. Non è norma di fattispecie (come tale richiedente la sussunzione del fatto concreto in quello astratto), ma clausola generale: una delle 4 (insieme a buona fede, arricchimento senza causa, ordine pubblico come limite all'autonomia negoziale). E' come tale incompleta, indeterminata: la legge non può stabilire preventivamente tutti i casi di danno ingiusto e rimette all'interprete (giudice) il compito di valutare case by case attraverso un giudizio casistico e comparativo di natura sintetica se è più giusto che venga patito dalla vittima o trasferito in capo al carnefice.
4. Tipo di giudizio rimesso al giudice: giudizio non analitico (su autore e vittima) ma sintetico (non valutare l'illiceità del comportamento dell'autore o quello della vittima, ma operare un giudizio di valore) teso a valutare se nel caso concreto il sacrificio della vittima trovi una giustificazione nel perseguimento di un lecito interesse dell'autore della condotta o se sia quest'ultimo a dover sopportare il danno inferto. (Sine iure e contra ius, tenendo conto di una serie di parametri quali valore del bene leso, elemento soggettivo, motivi che hanno condotto il soggetto all'azione, circostanze di fatto, utilità sociale della condotta, canoni di buona fede, divieto di abuso e solidarietà)
5. Atipicità attenuata, relativa o tipicità elastica: il 2043 fissa una clausola che sanziona illeciti che pur se sanziona comportamenti atipici in quanto non previsti da norme specifiche, postula una base normativa per la valutazione del danno come ingiusto sul piano giuridico (e non meramente economico). L'ordinamento americano risarcisce invece anche le pure economic losses, pur in assenza di interessi giuridicamente rilevanti. Sirene di questa visione sono state intraviste nel danno da riduzione del patrimonio (Cass. su caso De Chirico 2765/2000). Le recenti Cass. SU sul danno da illecita occupazione affermano che oltre al danno conseguenza (perdita economica) è necessario anche il danno evento, che deve essere ingiusto (in quanto tale dato dalla lesione di un bene giuridicamente rilevante). Più che di clausola generale (soluzione basata su valori totalmente soggettivi, etici, politici),  sembra potersi parlare di norma generale (si fa riferimento a una tecnica di formulazione di un precetto opposta a quella casistica; che rinvia, senza riprodurle ai precetti anche non espressi dall'ordinamento giuridico. La valenza resta pur sempre giuridica - atteso che il fondamento è pur sempre giuridico)
6. Funzione: la responsabilità extracontrattuale assolve a una funzione tipicamente ==riparatoria==. Qui la differenza col diritto penale, con finalità sanzionatoria (da comportamento colpevole, con impossibilità di responsabilità oggettiva); la responsabilità aquiliana mette al centro la vittima, da riparare, ristorare. Si può prescindere alla colpa dell'agente (responsabilità oggettiva, presunta, per rischio o anomala). Ciò è evidenziato anche dalla misurazione del risarcimento, non commisurata alla colpa dell'agente. SU 2016 e anni successivi hanno chiarito che la funzione riparatoria non è l'unica: ve ne sono anche una deterrente, nei casi strettamente previsti dalla legge anche punitiva.

##### Attributi dell'art. 2043 c.c.
1. Clausola Generale: norma che prevede il diritto alla riparazione di ogni danno ingiustamente subito per effetto dell'interferenza nella sfera protetta.
2. Norma di chiusura: opera in assenza di norme speciali, che fissino già delle fattispecie di ingiustizia speciali, che fissino criteri di imputazione che risolvano autonomamente il problema dell'ingiustizia.
3. Norma Fondamentale: è uno schema di riferimento che opera per tutti gli illeciti, anche per le ipotesi speciali di illecito, dettando gli elementi fondamentali: colpevolezza, antigiuridicità, causalità, imputabilità, danno-evento e conseguenza ecc. Ad es. l'art. 2059 non è in antitesi con l'art. 2043, ma lo integra consentendo il risarcimento dei danni non patrimoniali con i requisiti generali del 2043 e in più l'ulteriore requisito della tipicità.
4. Norma Residuale: opera in assenza di responsabilità contrattuale (che può derivare non solo da contratto ma da altri fatti ex 1173 cc e anche contatto sociale qualificato); presuppone assenza di un rapporto obbligatorio preesistente. La responsabilità extracontrattuale entra in crisi man mano che si espande la responsabilità contrattuale da contatto sociale qualificato, marginalizzandolo ai soli casi di interferenze non precedute da rapporti giuridici tra le parti. Il problema si è posto per la responsabilità del medico nei confronti del paziente deceduto. La Cassazione ha risolto per la natura extracontrattuale: il contratto con obblighi protettivi nei confronti del terzo (elaborato per contratto ginecologico) opera solo nel caso di sostanziale identità o notevole vicinanza delle posizioni dei cointeressati.


# L'ingiustizia
## 1. Danno ingiusto da omissione:
è configurabile un generale dovere di intervento salvifico (ricavabile dal principio di solidarietà 2 Cost.) purché materialmente possibile (per quell'agente) e utile?
	- va distinta la responsabilità puramente omissiva dalla componente omissiva dell'illecito attivo (es. attività pericolosa in cui si omette di segnalare i rischi; attraversare la strada col rosso)
	- tesi tipica (necessaria previsione di legge) si fonda su 2 argomenti: 1) argomento costituzionale (basato sul principio di libertà personale 13 Cost. ed economica 41 Cost., che implica la tutela dell'omissione per cui il facere deve avere un fondamento giuridico); la libertà della vittima ad evitare ingerenze altrui, che sono doverose solo nei casi specifici. 2) sistematico, applicando l'art. 40 cpv anche all'ambito civile, per cui richiedendo un dovere giuridico di garanzia.
	- tesi della tipicità elastica: è necessario un obbligo sì giuridico ma che può derivare anche da previsione implicita di legge, principio non necessariamente norma di fattispecie, atto non primario come regolamento e provvedimento purché aventi base giuridica legittimante, da attività di ingerenza come gestione di affari altrui, da stipulazione di un contratto che pur se invalido implichi l'acquisizione di una posiizone di controllo. 
	- tesi della atipicità anche dell'illecito omissivo:  1. ragione testuale (2043 c.c. parlando di qualunque fatto non distingue tra azione ed omissione; parimenti nel danno non distingue tra ingiustizia attiva ed omissiva); 2. sistematico (l'assenza di una formulazione come quelala di cui all'art. 40 cpv cp dimostra una chiara differenza tra i due sistemi, coerente con la funzione riparatoria del sistema civile e sanzionatoria di quello penale); 3. costituzionale: il principio di libertà di Feuerbach è limitato da quello di solidarietà (2 Cost.). Può parlarsi di Drittwirkung (applicazione diretta) del principio di solidarietà ogniqualvolta il bene da proteggere sia serio e l'intervento non sia pericoloso per l'agente. Ciò d'altronde è  ricavabile dai limiti posti all'iniziativa economica e alla proprietà; dall'art. 1227 c. 2 e dall'art. 1175 e 1337 c.c. che giuridicizzano la buona fede; 4. comparato: nei sistemi più evoluti, come quello francese, anche l'omissione risarcitoria ha carattere generale; 5. economico: la vita di relazione moderna è caratterizzato dall'incremento di rischi collegati alle attività economiche e all'evoluzione tecnologica. La crescente dose di rischi imposti ai consociati impone l'esigenza di porre l'obbligo di evitare la concretizzazione di tali rischi su colui che si trova nella condizione più opportuna (analisi economica del diritto) per la prevenzione.
		- Il rischio di evitare l'eccessiva dilatazione della responsabilità omissiva è scongiurabile tramite la clausola di ingiustizia: attraverso un giudizio comparativo deve ritenersi ingiustiifcabile l'omissione e quindi esecrabile l'evento lesivo prodotto dall'omissione del responsabile. Ciò avviene nel caso in cui vengano in gioco beni fondamentali e la condotta dovuta sia priva di alcun rischio.
		- Art. 4 c. 3 PEP (regole di responsabilità civile); il dovere di agire si pone non solo nei casi di legge, responsabilità contrattuale, o gestione di affari; ma anche nei casi di serietà della lesione e facilità dell'azione preventiva. 
		- La conclusione sul piano pratico è simile a quello della tipicità elastica: la responsabilità omissiva resta comunque eccezionale, in quanto la condotta omessa deve essere connotata da caratteri di mala fede tale da ritenere ingiustificato l'evento di danno verificatosi.

## 2. Danno ingiusto da potere amministrativo:
Plen. 7/2021: ha detto che la responsabilità della PA per esercizio o omesso esercizio è aquiliana per 4 ragioni
1. Argomento positivo: 30 cpa e 133 c. 1 cpa parlano di ingiusto, che richiama il modello aquiliano
2. Sistematico: il rapporto obbligatorio è un rapporto per definizione credito-debito, tra posizione attiva e passiva. Il rapporto amministrativo è tra due posizioni attive (potere amministrativo e interesse legittimo)
3. Strutturale: nei rapporti amministrativi c'è la supremazia della PA. Non c'è un vincolo obbligatorio, quanto piuttosto una potestà autoritativa assegnata dalla legge. (In realtà la supremazia c'è anche nei rapporti privati - si pensi al rapporto medico paziente, in cui pure c'è responsabilità da contatto sociale).
4. (ARGOMENTO VERAMENTE SIGNIFICATIVO) ==Teleologico==: nel rapporto obbligatorio ognuno persegue il suo interesse privato. Nel rapporto amministrativo, invece, la PA è orientata al perseguimento dell'interesse pubblico.
Il rapporto tra PA e privato è un contatto sociale di tipo pubblicistico; le norme in tema di resposnabiiltà della PA sono di per sè sufficienti data la nozione moderna di rapporto amministrativo (C. cost. 204/2004).

## 3. Danno ingiusto da illecito del legislatore:
Cassazione: immunità della legge al sindacato di responsabiliità basato sull'ingiustizia: per la Cassazione, il cittadino non ha diritto alla legge giusta. 
Affermazione non coerente con la funzione riparatoria del 2043 c.c., come criterio di traslazione del danno ingiusto, da cui dovrebbe derivare il diritto a non essere danneggiato da una legge ingiusta.
Concetti come la discrezionalità assoluta, politicità assoluta e sovranità assoluta sono incompatibili con lo Stato costituzionale ed europeo, che pone limiti giuridici alla legge, che è un atto politico nei contenuti ma nel rispetto dei limiti giuridici che ne vincolano la discrezionalità.

Quanto alla diversa ipotesi, generalmente ammessa, della responsabilità da violazione del diritto europeo, si sono sviluppate 3 tesi: 
1. Responsabilità aquiliana
2. Da fatto lecito (SU 9147/2009) - che produce obbligazione indennitaria; tesi basata sul fatto che l'antigiuridicità è solo sul piano comunitario e non su quello nazionale. Per ritenere un fatto illecito ai sensi del 2043 cc è necessario che esso sia contrario alle norme del diritto nazionale. Mentre sul piano europeo è da attività antigiuridica, su quello nazionale è da fatto lecito. Ciò non crea problemi dal punto di vista comunitario, che non si interessa dei rimedi processuali purché rispettino principio di effettività e equivalenza delle tutele. La prescrizione è quindi decennale (oggi riportata a 5 anni dalla legge di bilancio del 2012 con L. 183/2011 - che peraltro pur prevedendo la prescrizione quinquennale stabilisce che si tratta di una responsabilità da fatto illecito). Non v'è neppure bisogno di dimostrare gli elementi costitutivi dell'illecito aquiliano, costituiti dall'elemento soggettivo, surrogato dal carattere grave e manifesto della violazione. 
	- tuttavia vi sono dei limiti a questa soluzione: i danni aquiliani sono risarcibili a prescindere dal limite della prevedibilità, a differenza di quelli contrattuali
	- Non v'è differenza sul piano della colpa, secondo il modello aquiliano la soluzione è identica dato che va intesa in senso oggettivo (normativa) come violazione di regole di condotta.
	- Contrasta con la lettura dei rapporti tra due ordinamenti come integrati tra loro e le norme europee fanno parte di quello nazionale con efficacia verticale e orizzontale. Scindere significa negare la sovrapposizione di piani.
	1. Tesi mediana che distingue tra norma ad efficacia diretta ed indiretta (che come tale non è parametro di validità e di conseguenza di responsabilità). La legge che viola norma europea non avente efficacia diretta nel nostro ordinamento non sarebbe antigiuridica dal punto di vista nazionale. Anche la norma non direttamente esecutiva pone dei vincoli quantomeno teleologici al legislatore e di interpretazione quantomeno conforme per l'interprete - con il meccanismo dell'estoppel; 117 c. 1 Cost. prevede l'incostituzionalità delle leggi per violazione del diritto UE pone come parametro interposto proprio le norme europee, comprese quelle non ad efficacia diretta. Art. 2 117/1988 sulla responsabilità dei magistrati prevede come parametri privilegiati per la valutazione della responsabilità del magistrato il rispetto del diritto UE senza distinguere tra norme ad efficacia diretta e indiretta. Le norme dell'ordinamento europeo anche non recepite sono quindi, anche se non azionabili dal cittadino, sono limiti al potere legislativo teleologici (estoppel), parametri di legittimità (117 Cost.) e di valutazione della responsabilità dei magistrati
3. Contrattuale

## Danno ingiusto da autonomia negoziale (negozio produttivo di danno ingiusto)
Contratto in frode al terzo (doppia alienazione immobiliare, contratto in frode al terzo in caso di vincoli negoziali preparatori inter partes come il preliminare)
La tipicità delle cause di invalidità dei negozi (anche virtuali ex 1418 per violazione di norme imperative ==sull'atto==) non consente di parlare di negozi invalidi; tuttavia la condotta che li integra è illecita e genera un danno ingiusto?
Questa casistica dimostra la scissione tra regole di validità dell'atto (del negozio, del contratto) e dell'illiceità dei fatti. In tutti questi casi i negozi sono perfettamente validi, non essendo integrata alcuna causa di invalidità tipica nè norma imperativa violata; la dicotomia è confermata dall'art 1440 sul dolo incidente (tale da non determinare il consenso, ma in assenza del quale il contratto sarebbe stato concluso a condizioni diverse), che non determina l'invalidità ma la responsabilità per danni.
Comportamenti non costituenti invalidità dell'atto ma interferenze nella libertà negoziale altrui (induzione all'adempimento o impedimento all'adempimento o storno di clientela, o patto di induzione alla violazione di concorrenza).

Concorso di responsabilità (contrattuale e aquiliana) in caso di stesso soggetto? ad esempio in caso di doppia alienazione immobiliare. Per una tesi restrittiva la compravendita produce completamente i propri effetti con il consenso traslativo - le regole di opponibilità costituiscono un postea. Impostazione non accettabile: c'è ancora un rapporto obbligatorio anche dopo l'attuazione dell'obbligo primario di trasferimento della proprietà. C'è un obbligo non solo di trasferire la proprietà, ma anche di protezione post finitum contractum (il venditore è tenuto a non porre in essere comportamenti contraddittori con la vicenda traslativa); per altra tesi, è sufficiente la garanzia per evizione - che però riguarda le vicende precedenti la conclusione del contratto. Tuttavia chi sostiene questa tesi argomenta dall'art. 1487 c2 c.c., che estende la garanzia per fatto proprio del venditore.

E' possibile il risarcimento in forma specifica in caso di doppia alienazione? No, per due ragioni:
1. Il risarcimento è forma di ripristino dello status materiale e non giuridica
2. L'art. 2058 subordina il risarcimento in forma specifica alla possibilità, non solo materiale ma anche giuridica. Ciò si verifica ogniqualvolta la pronuncia di risarcimento in forma specifica produrrebbe delle conseguenze contraddittorie rispetto a quelle fatte dall'ordinamento giuridiche (2644 c.c., che prevede la prevalenza del primo trascrivente pur se il negozio è posteriore).

## Ingiustizia costituzionalmente qualificata nel caso di danno non patrimoniale da lesione dei diritti fondamentali
(2043-2059 e 2 Cost.)
1. Il danno da lesione dei diritti fondamentali è tipico o atipico? 
	- l'art. 2059 sembra porre un principio di tipicità assoluta
	- La atipicità è relativa: le SU 29692/2008, nonché San Martino del 2019 hanno affermato che questa tipicità non è assoluta in quanto i diritti fondamentali non sono un sistema chiuso, ma dinamico, arricchito dal dialogo e dall'evoluzione sociale. La tipicità è relativa: non è necessaria una previsione di legge specifica, è sufficiente che la condotta abbia leso un diritto fondamentale della persona (art. 2 Cost. è norma non programmatica, ma, pur se generica, precettiva e vincolante). 
	- Non è accettata quella lettura convenzionale (data anche l'inapplicabilità diretta delle norme CEDU) per cui anche il patrimonio è un diritto fondamentale. Solo i diritti personali, riguardanti l'essere umano, sono diritti tutelati dall'art. 2 Cost.
2. Ammessa l'atipicità attenuata della risarcibilità di diritti fondamentali, quali sono i limiti giuridici? La rete di contenimento è duplice
	- Dal punto di vista normativo, i diritti della persona per essere tutelati ex 2059 devono avere un saldo ancoraggio normativo e dei contorni sufficientemente determinati, puntuali e precisi. Non solo devono essere stati previsti, ma devono avere una base sufficientemente chiara; non sono ammessi diritti dai contorni impalpabili (come il diritto alla felicità o il diritto al sogno).
	- Fattuale, clausola bagatellare (bagatelklause, de minimis o trivial damages): sufficiently serious o suffisemant caracterisèe. Deve essere grave la conseguenza pregiudizievole sulla sfera della persona.  Fondamento nel dovere di solidarietà ex art. 2 Cost., che impone di tollerare le altrui ingerenze purché non superino un limite. L'art. 2059 cc è norma che richiede un intervento giurisprudenziale non di limitazione del danno risarcibile, ma di definizione del danno risarcibile.
3. Unità o pluralità del danno non patrimoniale (unità giuridica o anche fenomenica)?
	- SU 2008 di San Martino hanno chiarito natura unitaria del danno non patrimoniale, come categoria unica, non suscettibile di divisione in categorie, ma articolabile in diversi sottotipi descrittivi. 
	- Tesi più recente: Cass. 9010/2022 il danno è unitario dal punto di vista giuridico ma non fenomenico, morfologico. Questo perché abbiamo due tipi di sofferenze (Duplicazione fenomenologica del danno non patrimoniale) che, se provate, significative, sono cumulativamente risarcibili anche attraverso il metodo equitativo (se non c'è quello tabellare). Sofferenza esteriore (apprezzabile all'esterno - si esplica in un non facere) e interiore (idiosincratica, nel rapporto con se stesso in termini di tristezza, malinconia, che si traduce in un vero e proprio *pati*). 138 Codice Assicurazioni c. 2 lett. e) con riferimento al danno biologico prevede la risarcibilità separata del danno da salute rispetto a quello relazionale, così recependo la distinzione tra le due forme di danno. 
		- Obiezioni: la manifestazione esteriore del danno è una prova del dolore interiore e non un dolore aggiunto rispetto a quello interiore. La doppia fenomenologia implica una scomposizione analitica di una situazione che è in realtà unitaria.

# [[Struttura dell'illecito aquiliano]]