> Il debitore che esegue il pagamento a chi **appare legittimato** a riceverlo in base a circostanze univoche è liberato se prova di essere stato in **buona fede**.
> Chi ha ricevuto il pagamento è tenuto alla restituzione verso il vero creditore secondo le regole stabilite per la ripetizione dell'indebito (2033 ss).


Regola espressione del principio di **apparentia iuris**
La norma realizza una dissociazione tra interesse del creditore all'adempimento e quello del debitore a liberarsi mediante l'esecuzione della prestazione.
Si verifica infatti un ==adempimento liberatorio ma non satisfattorio==.

L'effetto liberatorio si produce in presenza di due elementi, che devono ricorrere cumulativamente:
1. Oggettivo, situazione di apparenza fondata su elementi di fatti univoci e concordanti; di conseguenza l'effetto non si produrrà in presenza di meccanismi di pubblicità legale che avrebbero consentito al debitore diligente di informarsi e accertare la legitimatio ad percipiendum del creditore
2. Soggettivo, buona fede del debitore, incolpevole ignoranza dell'assenza di legittimazione del percipiente. 
	Parte della dottrina, ritenendo che l'art. 1189 sia improntato a ==logica sanzionatoria del creditore==, riteneva necessario nell'elemento soggettivo la colpa di questi nell'aver ingenerato una situazione di apparenza (appunto colposa). Viceversa==, i più recenti approdi giurisprudenziali ==sul tema ritengono che la ratio della norma sia di ==tutela del debitore== e quindi sia sufficiente una situazione di apparenza pura. Orientamento più recente confortato dal dato letterale che richiede che la legittimazione appaia da circostanze univoche.

A livello processuale,==l'onere della prova== è posto dalla lettera dell'1189 (è liberato se prova) ==a carico del debitore==. Questo alla luce della situazione del tutto peculiare ed eccentrica della fattispecie, che determina un effetto liberatorio non accompagnato dal parallelo esito satisfattorio.
Differenza con pagamento al cedente nella cessione del credito, in cui è il creditore cessionario a dover fornire la prova della mala fede del debitore che ha pagato al cedente.

Quanto alla tutela del creditore effettivo verso quello apparente che abbia incassato il pagamento indebito, si contrappone:
- tesi risalente che ammette solo azione sussidiaria di arricchimento senza causa (Cass. 3087/1971)
- tesi sostanzialistica che ammette indebito soggettivo ex latere accipientis, che consente a chi subisce l'estinzione dell'obbligazione (e del credito) di agire contro il soggetto ingiustamente avvantaggiato.
