Diritto reale, diritto in re, sulla signoria della cosa, potere diretto su bene - si contrappone a diritto di credito (diritto vs qcn), il cui soddisfacimento presuppone l'altrui collaborazione

I diritti reali si distinguono in due categoria fondamentali: iura in re propria (es. diritto di proprietà) e iura in re aliena (su cosa altrui)

La primazia della proprietà sugli altri diritti si manifesta su più rofili:
- estensione: sigoria piena e illimitata sul bene, con ampia sfera di facoltà nel godimento e nell'uso della res mentre i diritti reali (appunto detti minori, parziali o limiitati) consentono facoltà limitate. Si parla di "scissione di facoltà nell'ambito del diritto di proprietà". La proprietà è compressa dai diritti minori, così da consentire ad un terzo di esercitare un diritto avente come contenuto questa facoltà; la compressione è destinata a venir meno in caso di consolidazione o confusione (effetto derivante dal principio di elasticità del dominio)
	- consolidazione: in caso di riunione in capo ad un unico soggetto dei diritti di proprietà e del diritto minore
	- riespansione della proprietà si verifica anche in ipotesi di prescrizione cd estintiva (mancato esercizio del diritto reale minore per venti anni ininterrotti) e nelle ipotesi di rinuncia "abdicativa" al diritto reale limitato

I diritti reali si distinguono a loro volta in:
- diritti di godimento (superficie, usufrutto, uso, servitù, enfiteusi, abitazione)
- diritti di garanzia: attribuiscono la possibilità per di far espropriare il bene (cd ius distrahendi) e di essere preferiti nel riparti di quanto ricavato dalla vendita forzata (ius prelationis)

### Profili storici e comparatistici
Dicotomia tra diritti reali e diritti di credito era sconosciuta nel diritto romano. Si tratta di una categorizzazione che ha assunto rilevanza nel diritto intermedio (medioevo), epoca in cui si è creata la distinzione tra ius in rem e ius in personam (ius reale e ius personale), sviluppata poi in Germania con la pandettistica
- Distinzione recepita dal Codice Napoleonico, per poi essere trasferita nel Codice del 1865 che sancisce nettamente la dicotomia con la primazia dei diritti reali, e poi, nel Codice del 1942 che nel ribadire la medesima dicotomia pone, al contrario, al primo posto i diritti di credito
- Spotto il profilo dell'analisi economica, la crisi del diritto reale (come evidenzia autorevole dottrina, Bianca) dovuta alle nuove forme di ricchezza, era tenuta in considerazione nella struttura del codice civile, ove sono celebrati obbligazione e contratto quale nuove forme di ricchezza divenute prevalenti. Significativo il Libro IV, dedicato all'obbligazione e contratto come fonte di essa - in confronto con il Coidce del 1865 ove rilevano come meri modi di acquisto della proprietà. L'autore rileva inoltre l'emergere dell'impresa come strumento di concentrazione del potere economico, il controllo dell'impresa attraverso la proprietà della società realizza una nuova forma di appartenenza della ricchezza.
- la tradizione europea è rimasta legata a questa impostazione, salvo i sistemi di common law che non conoscono la distinzione tra ius in rem e lo ius in personam (ius reale e ius personale) in modo fortemente dogmatico, perché tendono a distinguere i regimi processuali di tutela rispetto ai regimi sostanziali dei diritti; vi è quindi una diversa distinzione basata su quella tra azioni reali e azioni personali più che tra personal e real rights (consequenziale alla differenziazione processuale). Negli ordinamenti di common law il diritto reale è un concetto immobiliare, cioè il diritto reale (di proprietà) riguarda essenzialmente beni immobili, mentre per i beni mobili si parla di personal property.

### Elementi caratterizzanti i diritti reali
1. Immediatezza: diretta soggezione della cosa al potere del titolare del diritto reale, che esercita il suo potere senza il tramite di una prestazione altrui, consentendo a costui di trarre utilità e godere del bene svolgendo direttamente su di esso l'attività necessaria, senza necessità di cooperazione altrui, essendo sufficiente che gli altri consociati non ne turbino il godimento. L'immediatezza consente di affermare che nei diritti reali il legislatore risolve un problema di attribuzione dei beni, in quelli di credito un problema di cooperazione.
2. Assolutezza: tutelabilità del diritto nella vita di relazione nei confronti di chiunque lo contesti o pregiudichi o sia destinatario dei suoi effetti. Tutti i consociati sono tenuti ad astenersi da ogni turbativa o aggressione capace di impedire il libero esercizio dell'attività di godimento del soggetto titolare, o comunque ledere il suo interesse. Esso indica, in sostanza, l'opponibilità erga omnes.
3. Inerenza (anche detta "incorporazione"): opponibilità a chiunque possieda o vanti diritti sulla cosa. L'inerenza fa sì che ==il diritto reale gravi praticamente sul bene-oggetto==, consentendo al titolare di affermare e far valere la propria posizione di fronte a chiunque esplichi in fatto un'attività di godimento sul bene o pretenda di avere sul bene stesso un diritto incompatibile o comunque limitativo, in assenza di un titolo preferenziale. Si parla anche di "diritto di sequela", caratteristico dei diritti reali minori e che vale a specificare come tali diritti "seguono" il bene, senza subire alcuna conseguenza pregiudizievole dagli eventuali mutamenti che possono verificarsi nella titolarità del diritto maggiore. Non c'è alcun effetto pregiudizievole dal mutamento della titolarità del diritto maggiore: ad es., la servitù di passagio continua a gravare sul fondo anche quando la proprietà di questo passi a terzi

Parte della dottrina ha messo in discussione l'idoneità dei tre caratteri a qualificare in modo specifico la categoria dei diritti reali e, per l'effetto, la loro idoneità ad assurgere ad altrettanti criteri distintivi rispetto a quella dei diritti di credito. Secondo tesi revisionistiche, le differenze tradizionali tra diritti di credito e diritti reali sono fragili e inadeguate alla sfida della modernità.
Fioccano impostazioni ermeneutiche che ==ritengono che anche i diritti reali siano diritti di credito verso un debitore determinato== (colui che può arrecare pregiudizio al diritto reale) o che riconoscono realità alla sola proprietà, catalogando i diritti reali minori come diritti di credito (crediti reali contrapposti a quelli personali) e di quanti contrappongono situazioni a realizzazione immediata e mediata. Secondo quest'impostazione ==i diritti reali sarebbero anch'essi diritti di credito== - secondo un'espressione elaborata dalla dottrina francese -=="passivamente universali"== (obligation passivemenet universelle)
- i caratteri dell'assolutezza e immediatezza non sarebbero propri dei diritti reali minori: l'usufrutto, la superficie, l'enfiteusi sarebbero cioé diritti verso il proprietario, - nella misura in cui questi contenendo e limitando l'esercizio delle facoltà e dei poteri inerenti al dominio - consente loro di godere del bene proprio. Secondo una concezione personalistiica dell'ordinamento giuridico (che si rivolgerebbe sempre a persone, cui impone determinati comportamenti, e non a beni inanimati), i beni possono essere solo oggetto di un rapporto con altro soggetto, non già essi stessi termini passivi di una relazione giuridica
- Anche la relazione tra il titolare del diritto reale e i terzi sarebbe configurabile come un fascio di singoli rapporti obbligatori, ciascuno avente ad oggetto il dovere negativo di astenersi dal turbare il godimento del bene.
- Infine, dovrebbe revocarsi in dubbio anche il profilo dell'inerenza: quantomeno laddove is tratti di beni immobili, l'opponibilità dei diritti reali minori ai successivi proprietari è condizionata all'adempimento dell'onere pubbliciitario della trascrizione

Per altro verso, i tratti dell'assolutezza, inerenza e immediatezza non sarebbero propri dei soli diritti realil, ma anche di (taluni) diritti di credito:
- ==a seguito della sent. Meroni si è definitivamente riconosciuto la a tutelabilità aquiliana dei diritti di credito, sicché questi avrebbero acquisito un profilo di assolutezza==, gravando sulla generalità dei consociati il dovere di astenersi dal tenere qualsiasi condotta lesiva dell'altrui posizione creditoria 
- ==non mancano diritti di credito con profili di inerenza==, che circolano unitamente e inscindibilmente alla titolarità della res: le obbligazioni propter rem, i diritti di credito derivanti dai contratti ad effetti obbligatori per i quali l'ordinamento ammette eccezionalmente la trascrizione (locazione ultranovennale, contratto preliminare, negozio di destinazione) - che divengono opponibili a tutti i futuri proprietari o titolari di altri diritti sulla res
- ==non mancherebbero nemmeno diritti di credito con profili di immediatezza==: il diritto del conduttore che nel contratto di locaazione si vede riconosciuto il potere di reagire direttamente- senza dover invocare l'intervento cooperativo del locatore - alle cd molestie di fatto, ossia ai comportamenti di terzi che senza rivendicare la titolarità di diritti sulla cosa locata (sarebbero queste molestie di diritto, ne turbano il godimento del conduttore (1585 c. 2)

##### Risposta alle critiche: l'immediatezza rimane un dato qualificante primario
Le esposte teorie critiche, se hanno il merito di evitare approcci rigidi e universalistici, vanno comunque respinte nelle loro conclusioni, laddove negano ogni residua utilità alla distinzione tra diritti reali e di credito.
- Quanto all'assolutezza, il riconoscimento della tutela aquiliana ai diritti di credito non vale a trasformare questi ultimi in diritti reali, in quanto essa opera nella fase patologica a tutela contro l'inadempimento. Nella dimensione fisiologica ed intrinseca, invece, il diritto di credito resta un diritto relativo esercitabile nei confronti del solo debitore
- L'inerenza derivante dall'opponibilità ai terzi della trascrizione del negozio da cui deriva il diritto di credito non determina per ciò stesso un diritto reale, mancando un potere di soddisfacimento immediato e diretto sul bene
	- inoltre, anche nei diritti reali, la mancata trascrizione del titolo d'acquisto di un diritto reale non toglie a questo l'intrinseco carattere di realità: si ricorda che la trascrizione è un onere formale con cui la legge risolve ab externo il conflitto fra titoli incompatibili. La mancata trascrizione comporta l'inopponibilità relativa nei confronti del primo trascrivente, ma non toglie che l'alienatario abbia medio tempore acquistato un diritto esercitabile erga omnes
- sembra potersi affermare che l'unico carattere distintivo, che tutt'ora fonda e legittima la distinzione tra diritti reali e di credito, è quello dell=='immediatezza==: il diritto reale attribuisce al titolare un potere immediato e diretto sule bene, garantendone l'autosoddisfacimento "solitario", attraverso comportamenti propri e senza che sia necessaria alcuna condotta cooperativa di altri:
	-  l'art. 1585 c. 2 consente al conduttore un potere di reazione solo a fronte di molestie di fatto, non implicanti una contestazione della titolarità del diritto del conduttore (e quindi della legittimazione del locatore a stip)


### Principi del numerus clausus e tipicità dei diritti reali
Secondo l'impostazione tradizionale, i diritti reali costituiscono un numerus clausus, a differenza di quelli di credito: essi sono quelli previsti dalla legge ed è preclusa ai privati la possibilità di creare nuove figure di diritti reali ulteriori rispetto a quelle normativamente nominate. Il numerus clausus riguarda l'esclusività della fonte, unicamente legale.
Contestualmente, sono caratterizzati da ==tipicità==, essendo precluso alle parti di modificare la disciplina legale dei singoli diritti reali. La tipicità attiene all'esclusività del contenuto, la cui disciplina di facoltà e poteri deve necessariamente essere fissata dalla legge, con disposizioni che devono ritenersi a carattere imperativo, senza possibilità per i privati di introdurvi deroghe o variazioni convenzionali.
L'origine di tali cartteri dei diritti reali si fa discendere alle scelte ideologiche poste alla base della codificazione francese del 1804, quale ==reazione al  modello della proprietà feudale==, gravata da innumerevoli pesi e vincoli perpetui posti a favore di soggetti diversi dal proprietario (esigenza borghese-illuministica di tuelare la proprietà come diritto sacro ed inviolabile).
Oggi, in un'economia incentrata sul credito, la ratio dei caratteri del numerus clausus viene individuata in due esigenze di ordine pubblico economico: da un lato quella di evitare che ==la proliferazione di vincoli sul bene a limitazione della posizione dominicale possa ridurre la posibilità di un impiego efficiente== e produttivo del bene, anche attraverso un mutamento della sua destinazione economica; per altro verso, quella di favorire l'efficienza e la ==sicurezza della circolazione dei beni==, affinché gli acquirenti possano valutare consapevolmente i rischi legati all'acquisto e coloro che concedono crediti possano accertare se le garanzie offerte risultino adeguate. 
Le ragioni economiche sottese a tali principi spiegano l'accoglimento del principio del numero chiuso in tutti gli ordinamenti giuridici moderni sia di civil che di common law.

### Mutamento del quadro di riferimento: superamento o attenuazione del numero chiuso?
Negli ultimi anni i principi di numero chiuso e tipicità sono stati messi in discussione da un lato per l'==affermazione di nuove figure giuridiche== (es. supercondominio, multiproprietà immobiliare, proprietà funzionale o temporanea) che si allontanano significativamente dai modelli di diritti reali previsti e disciplinati dal legislatore, per altro verso sul ==mutato quadro assiologico== di riferimento che, a seguito della Costituzione repubblicana, ha visto profondamente ==intaccato il carattere individualistico del diritto dominicale==, in nome di esigenze di ==solidarietà e uguaglianza sociale==. Sulla questione della persistente attualità di tali principi sono rinvenibili ==tre orientamenti dottrinali==:
1. Orientamento fedele alla impostazione tradizionale, per cui i diritti reali sono ancora caratterizzati da un numero chiuso:
	- argomento normativo: l'art. 832 definisce la proprietà come diritto pieno e solo eccezionalmente limitato sulla base di obblighi comunque stabiliti dal'ordinamento giuridico; così andrebbe letto anche il 42 Cost. - che sembra confermare la tipicità delle limitazioni alla propreità
	- teleologico: permane la ratio sottesa ai principi di tipicità e numerus clausus e desumibile dagli artt. 2, 3 e 41 COst.: quella di scongiurare limitazioni inopportune alla libera circolazione dei beni
	- protezionistico: esigenza di tutela del contraente debole, in contratti traslativi della proprietà che abbiano struttura asimmetrica. Senza i limiti alla proliferazione dei diritti reali, nell'ambito di tali contratti vi sarebbe il rischio che la parte forte imponga vincoli o limitazioni sproporzionate, di fatto svuotando il diritto acquistato dalla controparte in condizione di debolezza
	- sistematico: 922 cc sulla tipicitù dei modi di acquisto della proprietà implicherebbe necessariamente anche la rigorosa tipicità dei diritti reali
	- dogmatico: atteso che i diritti reali possono essere fatti valere erga omnes, i negozi che li costituiscono o trasferiscono devono essere rigorosamente tipici, in quanto eccezionalmente derogatori al principio di relatività degli effetti del contratto (1372 cc, che al secondo comma prevede che è ammessa deroga nei soli casi di legge)
	- pubblicitario: sulla base del principio di tassatività degli atti soggetti a trascrizione, negozi atipici costitutivi di diritti reali non sarebbero trascrivibili e per l'effetto non sarebbero quindi realmente opponibili erga omnes
2. Tesi del superamento di entrambi i principi. Atipicità sia delle fonti che del contenuto dei diritti:
	- l'argomento normativo va letto alla luce della Carta costituzionale, che ha profondamente intaccato il carattere individualistico del diritto dominicale, in nome di esigenze di solidarietà e uguaglianza sociale (2 Cost.), che impongono una funzione sociale (42 COst.) Di conseguenza i limiti e gli obblighi al diritto di proprietà possono essere anche atipici, se socialmente utili (ambiente, verde, salute, benessere, sviluppo economico e sociale). Del resto l'art. 832 cc fa riferimento ai limiti imposti dall'"ordinamento giuridico", comprensivo, oltre che della legge, anche dei principi generali e dei valori; in conseguenza possono essere apposti alla proprietà anche vincoli del tutto atipici (per fonte e contenuto)
	- argomento teleologico: le esigenze di certezza e efficienza della circolazione dei beni possono essere compresse a fronte di interessi superiori di carattere sociale, collettivo e solidarisstico
	- l'argomento protezionistico deve essere risolto non con una limitazione astratta e aprioristica alla autonomia negoziale, ma mediante un controllo concreto e ex post sulla causa contrattuale - verificando che l'equilibrio risponda a canoni di ragionevolezza e proporzionalità.
	- argomento sistematico: la tipicità dei modi di acquisto della proprietà non implica necessariamente tipicità dei diritti reali, dato che il contratto (modo tipico di acquisto della proprietà) può avere contenuti disparati, anche atipici (1322 cc)
	- argomento dogmatico: è evidente che un negozio che costituisca o trasferisca diritti reali non è affatto produttivo di effetti verso terzi in deroga al principio di relatività (1372 cc). Tali effetti sono indiretti, derivanti dal contratto come mero fatto giuridico, quindi sottratti al principio di relatività del contratto
	- Pubblicitario: la trascrizione del titolo di acquisot non incide sulla realità del diritto acquistato; la trascrizione è un onere formale che risolve il conflitto fra più titoli incompatibili e la cui mancanza determina un'inopponibilità relativa dell'atto nei confronti del primo trascrivente. Tale inopponibilità non toglie che il primo acquirente abbia acquistato medio tempore un diritto esercitabile erga omnes. Inoltre il principio di tassatività dell'elencazione è ormai universalmente inteso in senso elastico, come riferito non agli atti bensì agli effetti.
3. Tesi mediana (prevalente e maggiormente condivisibile), concilia le oppposte ragioni scindendo le sorti del principio del numerus clausus da quelle del principio di tipicità:
	- per un verso, le esigenze di ordine pubblico economico legate all'efficienza dello sfruttaamento della ricchezza materiale nonché alla certezza e sicurezza della circolazione dei beni impongono di ritenere operativa la regola del numero chiuso e con essa un rigido monopoolio legale in ordine alle fonti dei diritti reali. Non possono qindi crearsi figure atipiche, prive di qualsiasi base legale
	- per altro verso, la necessità di assicurare il continuo aggiornamento del diritto e la sua idoneità a rispondere alle esigenze sempre mutevoli dell'economia e della società inducono a non qualificare la disciplina e il contenuto dei diritti reali in termini imperativi e inderogabili, ma, al contrario, ad ammettere che l'autonomia privata (pur senza stravolgerlo nei suoi termini minimi e essenziali) possa apportare modifiche e variazioni allo statuto legale delle figure tipizzate adattandole alle esigenze concrete, purché meritevoli di tutela. ==E' ammessa la possibilità di modellare il contenuto e la disciplina delle figure tipizzate dalla legge, integrandolo ed aggiornandolo==. Tale facoltà di variazione contenutistica trova un limite invalicabile nei caratteri fondamentali ed essenziali dello statuto legale del diritto, il cui stravolgimento finirebbe per dar vita ad una vera e propria figura di diritto reale di invenzione integralmente negoziale, in elusione del principio del numero chiuso.
	- si parla allora di avvento del principio del ==numero "quasi" chiuso== (espressione atecnica che confonde i piani della tipicità contenutistica con quello del numerus clausus): ==la regola del numero chiuso resta integra - mentre a subire un affievolimento è il principio di tipicità== che, oggi, se pur ancora vigente, non opera più in termini rigidamente assoluti, bensì elastici e relativi.
Si spiegano così come diritti reali contenutisticamente atipici le ==proprietà anomale== rispetto al modello codicistico che la prassi e, talora, anche la legislazione speciale hanno da tempo elaborato:
- multiproprietà: intesa da molti come forma peculiare di proprietà che si esplica non solo nella dimensione spaziale, ma anche in ragione del godimento turnario del bene, in una dimensione temporale;
- proprietà funzionale (fiducia, trust, 2645- ter)
- proprietà temporanea, diversa da quella risolubile perché cessa automaticamente allo scadere del termine (legato a termine, art. 637 cc, proprietà superficiaria a tempo determinato: 952 c. 2 e 953). Si pone il problema se siano ammissibili proprietà temporanee convenzionali o se le previsioni legali siano eccezionali; in senso favorevole opina la tesi secondo cui il termine non incide sul contenuto del diritto creando un diritto atipico (il contenuto è quello legale), ma sulla durata (il diritto non è temporaneo ma si imputa ad altri soggetti, con l'avvicendamento nella titolarità);
- proprietà immateriale
- diritti edificatori
E ancora vengono in rilievo l'usufrutto senza vincolo di destinazione, la proprietà separata (superficie), la proprietà divisa (enfiteusi), la proprietà collettiva (beni comuni), servitù e garanzie reali atipiche.

### Profili speciali di disciplina dei diritti reali rispetto ai diritti di credito - differenze di disciplina
1. I diritti reali sono un rigido numerus clausus e sono assoggettati al principio di tipicità contenutistica, sia pur fortemente relativizzato
2. Sono i diritti reali (e non anche i diritti di credito) conoscono modi di acquisto a titolo originario (art. 922 cc)
3. Solo i diritti reali sono tutelati anche nel possesso, ossia nella situazione di fatto contenutisticamente corrispondente a quella di diritto, pur se priva di legittimazione giuridica (1140 cc)
4. a differenza dei diritti di credito (assoggettati all'ordinaria prescrizione decennale e, talvolta, addirittura a quella breve quinquennale), i diritti reali sono tendenzialmente di lunga durata: la proprietà e imprescrittibile e tendenzialmente perpetua, gli altri diritti reali minori sono comunque caratterizzati da prescrizione lunga (ventennale);
5. i diritti reali sono tutelati da azioni reali, la cui causa petendi è la lesione dell'integrità del diritto reale che si vuole reintegrare (es. azione di rivendicazione)
6. il regime dei negozi che costituiscono o trasferiscono diritti reali ha carattere peculiare soggiacendo: al principio consensualistico (1376 cc), alla regola res perit domino (1465), nonché per i diritti reali immobiliari alla forma scritta ad substantiam (2643) e la trascrizione (1350)
7. a differenza che nei diritti di credito, per i diritti reali è dubbia l'ammissibilità della rinuncia abdicativa atipica;
8. infine, a differenza di quanto vale per i diritti di credito, è dubbia anche l'ammissibilità di una dichiarazione ricognitiva dell'altrui diritto reale ex 1988 cc, produttiva di un effetto di astrazione processuale (relevatio ab onere probandi)
