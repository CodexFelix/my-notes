_Le Sezioni Unite della Corte di Cassazione, con sentenza n. 33954 del 2023 hanno chiarito i termini del dibattito sorto attorno alla **residualità** dell’azione di ingiustificato arricchimento previsto dall’art. 2042 c.c.  
La questione rimessa al Supremo Consesso  riguardava la corretta interpretazione del criterio di residualità, e più nello specifico, se potesse ritenersi corretta l’interpretazione giurisprudenziale che individuava tale presupposto nella mancanza di ==**un’azione tipica** – fondata su di un titolo giustificativo derivante da un **contratto** o prevista dalla **legge**, e che, di conseguenza, ritiene ammissibile la domanda di ingiustificato arricchimento anche quando l’azione spettante all’impoverito è prevista **da clausole generali** come nel caso della responsabilità aquiliana o della responsabilità precontrattuale.   ==
Inoltre, ci si chiedeva se potesse ritenersi ammissibile l’azione di ingiustificato arricchimento  laddove *==*la residualità sia derivata da un comportamento imputabile all’impoverito** che, per la sua negligenza o inerzia, abbia perso la possibilità di proporre l’azione tipica principale.  ==
La sentenza in esame ha definitivamente risolto il contrasto giurisprudenziale in senso sfavorevole all’impoverito negligente, al quale resterebbe **preclusa l’esperibilità dell’azione** prevista dall’art_. _2041 c.c. allorquando l’azione principale  sia prescritta o decaduta._


## 1. La questione

L’ordinanza interlocutoria n. **5222 del 20 febbraio 2023** della Terza sezione civile rimetteva al Primo Presidente una questione di particolare importanza sul fondamento dell’azione di ingiustificato arricchimento, in particolare, sulla preclu==sione della stessa a seguito della dichiarazione d’infondatezza della domanda relativa alla responsabilità precontrattuale di cui all’art. 1337 c.c. proposta in via principale==.   
La vicenda trae origine da una società proprietaria di un terreno edificabile che al momento dell’acquisto aveva presentato un piano di lottizzazione per ottenere una concessione edilizia.   
Nel frattempo, la nuova amministrazione comunale aveva deciso di modificare il Piano di fabbricazione, con conseguente variazione della destinazione del terreno da residenziale ad agricolo.   
La società aveva rinunciato a muovere osservazioni sul presupposto delle rassicurazioni ricevute dal Sindaco _pro tempore_ circa il ripristino della destinazione edificatoria del terreno.  In seguito, il Comune aveva deciso di adottare una modifica al piano di lottizzazione per consentire l’interramento dei cavi ad alta tensione. La società si era proposta di effettuare l’interramento, affrontando spese pari a 150.000 euro, in cambio della promessa dell’amministrazione comunale del ripristino del terreno.    
==Il comune disattendeva la promessa del cambio di destinazione urbanistica e la società agiva in giudizio per ottenere in giudizio la condanna dell’ente a titolo di responsabilità precontrattuale di cui all’art. 1337 c.c. == e, in via subordinata, per far valere l’ingiustificato arricchimento del Comune a fronte delle spese previamente sostenute dalla società.   
Il giudice di _prime cure_ dichiarava infondata la domanda relativa alla responsabilità precontrattuale per **difetto di prova**, mentre, riteneva ammissibile la domanda relativa all’ingiustificato arricchimento.   
La corte d’appello disattendeva la statuizione del Tribunale ritenendo sussistente il difetto di sussidiarietà dell’azione.  
La società, dunque, decideva di ricorrere in cassazione lamentando la **violazione degli artt. 2041 e 2042** c.c. così decisi dalla Corte d’appello.

## 2. **Fondamento dell’istituto giuridico**
L’istituto dell’ingiustificato arricchimento (actio de in rem verso) è stato introdotto nell’ordinamento giuridico a partire dal 1942. Il codice civile del 1865, infatti, faceva riferimento, ai soli istituti della gestione degli affari altrui e della ripetizione d’indebito. Il codice del 1942, discostandosi dal modello francese, ha però dato riconoscimento di diritto positivo all’ingiustificato arricchimento, accordando un rimedio di carattere generale comune a tutte le fonti di obbligazioni di origine legale allo scopo precipuo di ‘‘integrare eccezionalmente le deficienti disposizioni del sistema legislativo’’.


La norma che inquadra l’**azione di ingiustificato arricchimento** è contenuta nell’art. 2041 c.c. che declina il principio generale in base al quale l’ordinamento giuridico vieta gli spostamenti non sorretti da una **causa in concreto**. La **meritevolezza** e l’**equilibrio contrattuale** declinati in base ad una lettura costituzionalmente orientata dell’art. 2 Cost. forniscono una visione di più ampio respiro per sottolineare come l’istituto in esame rappresenti una ==**forma di giustizia commutativa** di tipo residuale atta a costituire, per l’effetto, un rimedio restitutorio di **chiusura** del sistema legislativo==.

## 3. **Elementi costitutivi dell’ingiustificato arricchimento**
La norma di cui all’art. 2041 c.c. costituisce un fatto idoneo a produrre obbligazioni secondo l’ordinamento giuridico in base a quanto previsto dall’art. 1173 c.c.   
I presupposti sostanziali dell’istituto si devono ravvisare nell’**arricchimento** a favore di un soggetto e il contestuale **depauperamento** di un terzo; il **nesso di causalità** tra l’arricchimento e l’impoverimento; l’inesistenza di una giusta causa a monte che giustifichi la sproporzione patrimoniale e l’**assenza di un rimedio alternativo** per ripristinare la situazione antecedente all’arricchimento altrui.   
L’arricchimento, inoltre, costituisce il criterio quantitativo per parametrare l’entità del pregiudizio subito e del conseguente indennizzo da corrispondere al soggetto depauperato.  
L’opinione maggioritaria della dottrina e della giurisprudenza, infine, ritengono che **l’obbligo d’indennizzo**costituisca un’obbligazione di valore suscettibile di rivalutazione monetaria.

## 4. **Posizioni della dottrina sul carattere sussidiario dell’azione di ingiustificato arricchimento**  

L’art. 2042 c.c. evoca il concetto di sussidiarietà dell’azione di ingiustificato arricchimento per il quale il rimedio “_non è proponibile quando il danneggiato può esercitare un’altra azione per farsi indennizzare del pregiudizio subito_”.   
1. **Un primo orientamento dottrinale** ha sostenuto che la sussidiarietà dell’azione vada ricondotta al **principio di certezza del diritto**; infatti, il depauperato che dispone di altre azioni fondate su diversi titoli giustificativi fondati su legge, contratto e clausole generali non può, in via subordinata, esperire il rimedio in questione. Questa prima tesi muove dalla considerazione che l’ordinamento offre all’impoverito un valido espediente qualora non ci siano altri rimedi che possa invocare a suo favore.  L'esperimento dell’azione di arricchimento, anche nel caso in cui l’attore sia titolare di azioni alternative, porrebbe in pericolo la generale tenuta del sistema sotto diversi profili. La conseguenza della proposta dottrinale della ==“**sussidiarietà in astratto**” mira ad evitare ingiustificate locupletazioni a carico dell’attore. ==  l’adesione al principio della salvaguardia della certezza del diritto, sorreggerebbe un’applicazione della clausola de qua in termini astratti, risultando quindi preclusa l’azione di ingiustificato arricchimento ove l’impoverito abbia a disposizione altri rimedi, a prescindere dalla loro concreta azionabilità. Se invece si ritenga prevalente la ratio cd. equitativa, sarebbe conseguenziale optare per un’operatività della clausola in concreto, così che sarebbe possibile agire ex art. 2041 c.c. anche quando, pur essendo in astratto azionabili altri rimedi, essi siano – per qualsiasi ragione – concretamente preclusi. Un filone interpretativo di questa corrente dottrinale sostiene che il fondamento della sussidiarietà in astratto vada ricercato, piuttosto, ==nell’economia dei mezzi processuali a disposizione dell’impoverito. ==, poiché permettere all’impoverito di esperire più rimedi concorrenti, implicherebbe l’abuso di una risorsa limitata, quale quella ‘‘giustizia’’
2. **La seconda tesi al confronto** ritiene, invece, che la sussidiarietà vada declinata ==in concreto==, in base ad una lettura teologicamente orientata delle finalità perseguite dall’ordinamento giuridico, cioè di considerare ==l’azione come rimedio generale, residuale ed equitativo.== In definitiva, la presenza di altri rimedi azionabili in astratto ma in concreto preclusi offrono all’attore la possibilità di ottenere la fondatezza della domanda.

### Opinioni giurisprudenziali sulla regola di sussidiarietà
In giurisprudenza le varie rationes individuate in dottrina sono state spesso richiamate a giustificazione dell’interpretazione più o meno rigorosa della regola dettata dall’art. 2042 c.c., come si ricava anche dalla puntuale esposizione contenuta nell’ordinanza di rimessione, ma va segnalato come, in relazione al tema dell’==arricchimento mediato==, che del pari involge il profilo della sussidiarietà dell’azione di arricchimento senza causa (potendo l’impoverito fruire  dell’azione, di norma contrattuale, nei confronti del terzo soggetto, diverso da quello il cui patrimonio si sia arricchito, e mancando l’unicità dell'atto causativo dell’impoverimento e dell’arricchimento), con l’intervento delle Sezioni Unite di questa Corte sia stata  ammessa l’azione de qua nei soli casi in cui l’==arricchimento sia stato realizzato dalla P.A.==, in conseguenza della prestazione resa dall'impoverito ad un ente pubblico, ==ovvero sia stato conseguito dal terzo a titolo gratuito==. In tale occasione la Corte ha però precisato che ==la deroga all’applicazione rigorosa della regola di sussidiarietà si legittimava onde perseguire lo scopo di equità== che permea la norma, a voler quindi rimarcare che le esigenze equitative ben possano sorreggere una lettura della norma in termini più elastici rispetto a quanto invece suggerito dal tenore letterale dell’art. 2042 c.c.

1. L’opinione tradizionale, sostenuta anche nella dottrina espressasi nell’imminenza dell’entrata in vigore del codice civile, ha optato per una valutazione del presupposto della sussidiarietà ==in astratto==, nel senso cioè che l’azione ex art. 2041 c.c. sarebbe esperibile solo quando l’ordinamento giuridico non appresti alcun altro rimedio “per farsi indennizzare del pregiudizio subito”. Pertanto, la mera esistenza di un’altra azione (avente fonte in un rapporto contrattuale o direttamente in una previsione di legge) preclude la tutela residuale, indipendentemente dal fatto che l’interessato ne abbia usufruito (invano) o che essa sia divenuta improponibile per altra ragione.
	- Pur con la deroga dettata in relazione all’arricchimento indiretto, per le ipotesi sopra richiamate, ==la prevalente giurisprudenza ha quindi optato per la soluzione secondo cui l’astratta sussistenza di un’altra azione== (indipendentemente, dunque, dal fatto che essa sia stata infruttuosamente esercitata ovvero non sia più esercitabile per prescrizione o decadenza) ==preclude il ricorso all’azione di arricchimento senza causa==
	- Il riferimento però alla superfluità circa l’accertamento della fondatezza nel merito della domanda ==appare temperato== nella concreta applicazione giurisprudenziale, essendosi in più occasioni ribadito che torna ad essere esperibile l’azione di arricchimento nel caso in cui la diversa azione cd. principale sia stata disattesa “perché a priori insussistente”, così che la regola della sussidiarietà trova piena applicazione allorché il ==rigetto consegua all’accertamento della relativa infondatezza nel merito==. Risulta, quindi, configurabile un ==discrimen tra le ipotesi di rigetto per infondatezza della domanda per difetto di prova==, (ovvero quando l’altra azione sia stata esercitata, ma la domanda sia stata respinta perché la fattispecie concreta, pur congrua, in astratto, alla previsione di legge, sia poi risultata difettosa di qualche requisito), ==da quelle in cui la domanda cd. principale sia stata respinta per non riconducibilità della fattispecie concreta alla fattispecie legale==. 
	- Ed è proprio in relazione all’ipotesi di ==proposizione della domanda di arricchimento senza causa nel giudizio in cui sia stata già avanzata domanda di adempimento contrattuale==, a ==fronte della contestazione circa la validità del titolo contrattuale== che è sorta la problematica relativa alla sua ammissibilità in rito ed ai termini per la relativa proposizione, questione sulla quale è, infine, intervenuta Cass. S.U. n. 22404/2018, affermando che ==è ammissibile la domanda di indennizzo per ingiustificato arricchimento formulata, in via subordinata,== con la prima memoria ai sensi dell'art. 183, comma 6, c.p.c., qualora si riferisca alla medesima vicenda sostanziale dedotta in giudizio, ==trattandosi di domanda comunque connessa per incompatibilità a quella originariamente proposta== (affermazione che però presuppone a monte che sussista la sussidiarietà dell’azione ex art. 2041 c.c. rispetto ad una domanda di adempimento contrattuale, per la quale però il titolo si riveli nullo)
	- Peculiare è la fattispecie decisa da Cass. n. 10161/2021, non massimata, che ha ammesso l’esercizio dell’azione di arricchimento, dopo aver escluso l’astratta riconducibilità della fattispecie concreta, da un lato, al paradigma dell’impresa familiare, e dall’altro a quello del lavoro subordinato, e quindi ==all’esito di un riscontro della insussistenza degli elementi della diversa fattispecie posta alla base della domanda principale==. 
	- L’operatività della clausola di sussidiarietà è stata poi affermata nel caso in cui sulla domanda principale sia intervenuta la prescrizione (o decadenza)
2. Sulla spinta principalmente delle critiche della dottrina si è fatta strada anche una diversa soluzione che opta per una lettura dell’art. 2042 c.c. secondo cui la verifica della sussidiarietà dell’azione di arricchimento andrebbe condotta ==in concreto==, dovendosi quindi ammettere il rimedio residuale ogni qualvolta il soggetto impoverito non disponga, in relazione alla specifica fattispecie concreta, di altro rimedio utile ad indennizzarlo per la perdita, indipendentemente dalla ragione per cui ciò accada.
	- Pertanto, il suo esercizio sarebbe ammesso in tutti i casi in cui si sia verificata la decadenza o la prescrizione dell’azione principale, quando l’azione sia in grado di offrire all’interessato utilità diverse o ulteriori rispetto a quelle apprestate dall’azione principale (si pensi nel caso di azione principale a carattere risarcitorio che non permette all’impoverito di recuperare i maggiori profitti che l’arricchito abbia conseguito tramite l’utilizzo di un bene dell’impoverito in assenza di consenso, in assenza di una specifica norma che operi in questo senso anche laddove sia esercitata l’azione risarcitoria, come appunto oggi previsto dall’art. 125, co. 3 del D. Lgs. n. 140/2006 c.p.i.)
	- Chi, come accennato, valorizza l’esigenza equitativa che è alla base dell’art. 2041 c.c., opina nel senso che la regola di sussidiarietà mira solo ad impedire che l’impoverito possa conseguire più volte il ristoro del medesimo pregiudizio, così che ove tale eventualità sia scongiurata, anche per l’inerzia colpevole dello stesso impoverito, vi sarebbe spazio per l’azione in esame. Su posizioni ancora più avanzate si pone parte della dottrina che si spinge a sostenere che la norma vieterebbe solo l’esercizio cumulativo, essendo dato però un concorso alternativo o integrativo (che si realizza allorquando la riparazione del pregiudizio patrimoniale, ottenuta attraverso l’utilizzo dell’altro rimedio, non sia stata integrale, e cioè quando il rimedio dell’arricchimento consenta di recuperare quanto l’azione risarcitoria non permette di conseguire). Inoltre, la scelta per l’esercizio immediato dell’azione di arricchimento sarebbe possibile anche nel caso in cui volontariamente il danneggiato ometta di esercitare l’azione cd. principale in quanto sarebbe così scongiurato il pericolo di indebite locupletazioni scaturenti dal conseguimento di un duplice ristoro. Esula, come accennato, poi dal tema oggetto della rimessione la diversa questione della applicazione dell’art. 2042 c.c. in caso di arricchimento indiretto, in quanto la Corte ritiene sul punto di dover tenere ferma la soluzione raggiunta in passato nell’intervento del 2008 (Cass. S.U. n. 24772/2008).
	- Gli argomenti sviluppati in dottrina hanno ricevuto una parziale condivisione anche nella giurisprudenza che, sia pure per  determinate tipologie di controversie, ha mostrato di aderire ad una soluzione propensa alla verifica in concreto della regola della sussidiarietà. La preclusione all’azione di arricchimento maturerebbe quindi solo nei casi in cui il rimedio cd. principale sia stato perduto a causa di un ostacolo di diritto addebitabile allo stesso impoverito (in particolare, nel caso in cui il rimedio concorrente risulti colpito da prescrizione o decadenza), poiché effettivamente si avrebbe un aggiramento della legge; se, invece, il diverso rimedio sia stato reso vano per un ostacolo di mero fatto non ascrivibile all'impoverito (come, ad esempio, nel caso di insolvenza dell'intermediario contro il quale l’impoverito abbia un’azione contrattuale), l'art. 2042 c.c. non impedirebbe il ricorso, in via sussidiaria, all'azione di arricchimento (nei confronti, in questo caso, del terzo arricchito).
3. In giurisprudenza, al fine di mitigare il rigore della cd. sussidiarietà in astratto, si è fatta strada la soluzione secondo cui il presupposto per proporre l'azione di ingiustificato arricchimento è la ==mancanza - accertabile anche d'ufficio - di un'azione tipica==, tale dovendo intendersi non ogni iniziativa processuale ipoteticamente esperibile, ma ==esclusivamente quella derivante da un contratto o prevista dalla legge con riferimento ad una fattispecie determinata==. Ciò comporta che la tutela residuale sarebbe ammissibile anche quando l'azione, teoricamente spettante all'impoverito, sia prevista da clausole generali, come quella risarcitoria per responsabilità extracontrattuale ai sensi dell'art. 2043 c.c. 


## 5. **La tesi delle Sezioni Unite**
Le Sezioni Unite hanno risposto al quesito formulato dalla sezione rimettente muovendo dal dato normativo dal quale non si può prescindere: l’art. 2042 c.c., infatti, “_pone la regola della sussidiarietà̀ in termini generali, senza quindi distinzione tra le diverse azioni suscettibili di essere dedotte in via principale_”.   
==Non può, quindi, accedersi alla soluzione fatta propria dal
richiamato orientamento che intende la sussidiarietà in astratto con riferimento alle sole azioni tipiche== che reputa sempre ammissibile l’azione di arricchimento, ove la diversa azione proponibile sia fondata su clausole di carattere generale.
Ciò vale soprattutto al fine di scongiurare la sua declinazione in termini estremi - come fatto da parte della dottrina che reputa che il potenziale concorso tra azione principale (risarcitoria aquiliana ovvero ex art. 1337) ed azione di arricchimento possa dare vita a fenomeni non solo di concorso integrativo (potendosi con la seconda integrare quanto spettante all’impoverito e non recuperato con l’azione principale), ma anche di concorso alternativo, essendo rimessa all’impoverito la scelta su quale azione proporre (restando preclusa solo la possibilità di un concorso cumulativo) - e ciò in quanto ad avviso della Corte occorre salvaguardare la volontà che è alla base dell’introduzione dell’art. 2042 c.c., e che è quella di preservare la certezza del diritto ed evitare elusioni della norma, ammettendo che si possa agire con l’azione di arricchimento anche nei casi in cui la domanda principale non sia stata coltivata o sia andata perduta per il comportamento colpevole del titolare. A tal fine è opportuno il richiamo al contenuto della Relazione al codice civile, nella quale si giustifica il principio di sussidiarietà sostenendo che “là dove si possa eliminare una situazione anormale con l’applicazione di una norma particolare, il ricorso all’azione generale mancherebbe del suo presupposto, ossia del pregiudizio altrimenti evitabile”.

L’accezione evocata dal supremo consesso tende ad identificare l’azione di ingiustificato arricchimento come rimedio restitutorio per eccellenza che mira ad evitare lo squilibrio patrimoniale tra i soggetti coinvolti, nei limiti dell’arricchimento.   
1. Con un primo orientamento sostenuto nel 2012, la cassazione aveva preso posizione in merito alla ratio sottesa alla sussidiarietà affermando che l’esigenza principale era volta ad evitare che l’azione di ingiustificato arricchimento diventasse ==strumento elusivo dei limiti posti dalle azioni tipiche==.   ==Limiti che invece non sussistono quando la parte può esercitare contro l'arricchito un'azione basata su clausola generale==. Infatti, per poter dire che esiste un'azione alternativa a quella di arricchimento e che dunque quest'ultima è preclusa, occorre verificare il titolo, ossia verificare se l'interessato abbia un titolo da far valere in via principale e dunque in alternativa all'arricchimento. Tuttavia, ==nei casi in cui l'azione è fondata su clausola generale, per stabilire se c'è un titolo che legittima quell'azione, e che di conseguenza impedisce l'alternativa di arricchimento, occorre valutare nel merito la domanda principale e non limitarsi alla sua astratta disponibilità==. Il precedente richiamato ha altresì soggiunto che "sembra ultroneo ed eccessivo, in contrasto con lo stesso requisito di tipicità che deve rivestire l'azione principale, spingere l'accertamento della condizione in parola al riscontro della sussistenza in concreto di tutte le condizioni richiesta dalla legge per il sorgere di un obbligo a carico di un terzo di risarcire il danno per responsabilità precontrattuale, con l'effetto che l'indagine del giudice sconfinerebbe da un accertamento astratto dell'esistenza del relativo diritto per addentrarsi in una valutazione di merito in ordine alla fondatezza stessa della pretesa"
2. Anche l’orientamento sostenuto da Cass. 17 gennaio 2020 n. 843 ammette che la “_residualità dell’azione generale di arricchimento senza causa, e pertanto il divieto di relativa esperibilità in presenza di azione tipica, trova in realtà propriamente ragione nell’esigenza di evitare ==duplicazioni risarcitorie== in favore del soggetto impoverito il quale abbia già ottenuto ristoro mediante altro rimedi”._  Che la ratio sia di impedire che il soggetto impoverito, che abbia ottenuto ristoro mediante altro rimedio, ne ottenga un altro con azione di arricchimento, si ricaverebbe da talune disposizioni del codice civile che prevedono come alternativa l'azione di arricchimento rispetto ad altre (936 e 1591 cc)
3. L’ordinanza interlocutoria n. 5222/2023, ==dopo aver ritenuto improprio il rierimento alla titolarità di un'azione tipica== quale fattore preclusivo di quella di arricchimento (sia in quanto le azioni in quanto poteri processuali non sono tipiche, sia perché non si deve confondere l'asserita tipicità della azione con la tipicità della fattispecie) ha precisato, invece, come il criterio della residualità dell’azione di ingiustificato arricchimento debba essere ravvisato nel fatto che _chi ha perso l’azione principale, e dunque non ha ottenuto il risarcimento, ==possa aggirare questo esito ricorrendo all’azione di arricchimento ingiustificato_==. La ratio della residualità non è quella di evitare che ottenuto il risarcimento con azione principale se ne ottenga un altro con quella di arricchimento (ipotesi di scuola e comunque impedita dalle regole sul giudicato dal principio per cui un fatto illecito si può avere solo un risarcimento pari al danno e non superiore ad esso), quanto ==quella di evitare che chi ha perso l'azione principale, e dunque non ha ottenuto il risarcimento, possa aggirare questo esito ricorrendo all'azione di arricchimento ingiustificato==. Questa determinazione andrebbe ascritta, a parere dei giudici remittenti, non solo sul carattere tipico delle azioni derivanti da contratto o da legge, bensì anche quando il rigetto della domanda sia basata su clausole generali.  E' per questo che l'azione di arricchimento è impedita se quella principale è prescritta (Cass. 30614/2018; Cass. 29916/2011): se la ratio fosse di evitare duplicazioni di risarcimento, prescritta o rigettata un'azione, quella di arricchimento dovrebbe essere consentita, posto che il suo accoglimento non porta ad una duplicazione. Ogni volta che l'azione principale o alternativa non è più esercitabile o è stata rigettata, dovrebbe per conseguenza ammettersi che il danneggiato ha azione di arricchimento: in tale caso, infatti, non si corre il rischio di una duplicazione del risarcimento.
	- Questa precisazione ha una sua conseguenza, in quanto non sarebbe possibile sulla base di tale argomento sostenere la tesi per la quale l'azione di arricchimento sarebbe residuale solo rispetto alle azioni derivanti da contratto o da legge, in quanto se l'esigenza che giustifica la residualità dell'azione di arricchimento è di impedire aggiramenti, ==allora non si comprende perché questa esigenza non la si debba avvertire anche quando il danneggiato ha un'azione alternativa basata su clausola generale==.
	 - Ne deriva che non vi sarebbero valide ragioni per limitare l'ambito della regola di cui all’art. 2042 c.c. ai soli casi in cui si disponga verso l'arricchito di un'azione basata su contratto o sulla legge. Quanto alla considerazione secondo cui, quando l'azione principale è basata su clausola generale, per verificare se  l'interessato ha un titolo da far valere (titolo che dunque impedisce l'altro, ossia quello da arricchimento) si dovrebbero accertare tutti i presupposti del diritto (per esempio, il dolo, il nesso di causa, l'ingiustizia del danno) e si finirebbe con il trasformare l'accertamento sulla esistenza del titolo nell'accertamento sulla fondatezza della domanda,==l’ordinanza di rimessione reputa che non si comprende perché la preclusione dell'azione di arricchimento non possa derivare dalla sola prospettazione o dal solo esperimento di un'azione svolta in via principale, e basata su una clausola generale, e si debba invece valutare se questa è fondata per poter dire che c'era o meno titolo per un'azione diversa==. Infatti, se la valutazione circa la sussidiarietà dell’azione in esame deve compiersi in astratto e perciò prescindendo dalla previsione del suo esito, non si richiede in concreto la prova di un rimedio concorrente concretamente fruibile, ma è sufficiente che un tale rimedio risulti configurato "in astratto". Tale indagine deve, quindi, ritenersi identica quale che sia la fattispecie che configura l'azione: l'accertamento della esistenza di un titolo in astratto che giustifica una diversa azione è identico quale che sia la fattispecie su cui l'azione è fondata.
	 - Peraltro, anche ad ammettere che, nel caso di clausola generale, l'indagine sulla sussidiarietà dell'azione di arricchimento rischia di diventare indagine nel merito, ossia indagine che deve valutare non solo l'astratta disponibilità dell'azione alternativa, ma altresì se di quest'ultima sussistano ì presupposti, ==essa non ha più ragion d'essere quando, come nel caso presente, quell'indagine è stata già fatta e l'azione principale, giudicata nel merito, è stata rigettata==. I giudici di merito hanno in altri termini ritenuto sfornita di prova la domanda di responsabilità precontrattuale, con la conseguenza che ammettere in questo caso la proposizione dell'azione di arricchimento significa aprire la possibilità di aggirare il rigetto della domanda principale mediante l'esperimento di quella sussidiaria. In questa prospettiva, ad avviso del Collegio remittente, nel caso in esame, si giustificherebbe l'impedimento all'azione di ingiustificato arricchimento, proprio per evitare l'aggiramento del rigetto, nel merito, dell'azione principale.
 
 
 
 Le **Sezioni Unite** hanno precisato i contorni dell’art. **2042 c.c.**, chiarendo che l’**azione di ingiustificato arricchimento** ==debba ritenersi preclusa in tutti quei casi in cui l’esperibilità della domanda principale non sia ammissibile a causa del comportamento negligente (imputabile) dell’impoverito==, come accade a seguito del dell’==intervenuta prescrizione o decadenza di un diritto==; nel caso della ==nullità del titolo contrattuale derivante da illiceità del contratto per contrasto alle norme di ordine pubblico o alle norme imperative== e, infine, l’==improponibilità nel merito della domanda principale per mancato assolvimento dell’onere probatorio da parte dell’attore==. 
 - E' per questo che l'azione di arricchimento è impedita se quella principale è prescritta; se la ratio fosse quella di evitare duplicazioni risarcitorie, prescritta o rigettata un'azione, quella di arricchimento dovrebbe essere consentita, posto che il suo accoglimento non porta ad una duplicazione. Colgono nel segno le riflessioni di quella dottrina che ha sottolineato come l'azione di arricchimento non possa far rivivere il diritto prescritto, che è estinto e resta tale. Ogni volta che l'azione principale o alternativa non è più esercitabile o è stata rigettata, dovrebbe per conseguenza ammettersi che il danneggiato ha azione di arricchimento: in tale caso, infatti, non si corre il rischio di una duplicazione di risarcimento. 
 - La regola della sussidiarietà impone di affermare che, se  l’impoverito dispone di altre difese, ==l'azione di arricchimento non può essere esercitata, e ciò vale anche se le altre difese, già pertinenti al soggetto,== siano andate ==perdute, come appunto nel caso della prescrizione==. Né può trascurarsi l’argomento speso da autorevole dottrina secondo cui ==“concedere in questi casi l'azione di arricchimento, significherebbe frustrare la finalità di quegli istituti, che consiste proprio nel determinare la perdita di un diritto== a danno di chi non lo ha esercitato”
 - Una precisazione però si impone per le ipotesi di rigetto ovvero di infondatezza della domanda proponibile in via principale, e ciò in quanto, alla luce della disamina della giurisprudenza di questa Corte, la formale adesione al principio della ==sussidiarietà in astratto risulta oggetto di un costante temperamento==, soprattutto nel caso in cui l’azione principale sia fondata su una fonte contrattuale, mediante il riconoscimento della sua esperibilità ==ove sia riconosciuta la nullità del titolo contrattuale azionato== (nei casi in cui l’azione contrattuale è stata rigettata per inesistenza del titolo, sarebbe contraddittorio sostenere che la proposizione di una azione, che presuppone la non esistenza di un contratto, possa essere impedita da una pronuncia che abbia per l’appunto dichiarato la non esistenza di un contratto, ciò anche perché se al rigetto del rimedio contrattuale potesse conseguire anche l'improponibilità del rimedio sussidiario costituito dall'azione di arricchimento, l'avente diritto sarebbe privato di qualsiasi strumento processuale per ottenere ilrimborso del pregiudizio subito). Come confermato da Cass. n. 13203/2023, ==va ribadito che resta preclusa la possibilità di agire== ex art. 2041 c.c., anche in caso di nullità del titolo contrattuale, ==ove la nullità derivi dall’illiceità del contratto per contrasto con norme imperative o con l’ordine pubblico==. 
 - Come sopra ricordato, è proprio in relazione ai casi di nullità del titolo contrattuale che ha avuto modo di svilupparsi sul versante processuale la giurisprudenza che si è interrogata sui limiti in merito alla proposizione in via subordinata della domanda di arricchimento, limiti che sono stati delineati dall’ultimo intervento delle Sezioni Unite con la sentenza n. 22404 del 2018. L’ammissibilità della domanda in via subordinata sul piano processuale ==sottende a monte l’ammissibilità anche della medesima sul piano sostanziale==, in quanto ove si presti adesione ad una nozione rigorosa della sussidiarietà in astratto (che prescinda in assoluto da ogni verifica sul merito della domanda avanzata in via principale), la stessa circostanza che sia stata proposta una domanda fondata su titolo contrattuale renderebbe improponibile ex art. 2042 c.c. la subordinata domanda di arricchimento.
	 - Ancorché il riscontro della nullità del titolo contrattuale porti ad una pronuncia di rigetto nel merito della domanda fondata sullo stesso, la giurisprudenza di questa Corte ha però sottolineato come in tal caso ==il rigetto discenda da una carenza originaria del titolo==, in quanto la fattispecie dedotta in giudizio, pur in astratto congrua a realizzare gli effetti previsti dalla legge, è risultata difettosa di qualche requisito essenziale (id est, elemento costitutivo della fattispecie o presenza di elemento impeditivo) ovvero (cfr. Cass. n. 10161/2021) non è possibile ricondurre la fattispecie concreta a quella astrattamente delineata a fondamento dell’azione proposta in via principale.
	 - ==Occorre quindi distinguere== tra le ipotesi in cui il rigetto derivi dal riconoscimento della ==carenza ab origine dei presupposti fondanti== la domanda cd. principale, ==da quelli in cui derivi dall’inerzia dell’impoverito== ovvero dal mancato assolvimento di qualche onere cui la legge subordinava la difesa di un suo interesse. 
	 - Nella prima ipotesi il rigetto per accertamento della ==carenza ab origine del titolo fondante la domanda cd. principale==comporta che quello che appariva un concorso da risolvere ex art. 2042 c.c. in favore della domanda principale si rivela essere in realtà un ==concorso solo apparente==, in quanto ==deve escludersi la stessa ricorrenza di un diritto suscettibile di essere dedotto in giudizio con la conseguente improponibilità della domanda ex art. 2041 c.c.==
	 - Viceversa, il rigetto della domanda, correlato al ==mancato assolvimento dell’onere della prova== in relazione alla sussistenza ==del pregiudizio==, non esclude che il diverso titolo sussista e che quindi sia preclusa la domanda fondata sulla clausola residuale.
	 - Se la domanda principale è correlata ad una pretesa scaturente da un contratto, di cui si lamenta l’esecuzione in maniera difforme da quanto pattuito, chiedendosi il ristoro del pregiudizio subito e ==si accerta che il contratto era affetto da nullità==, lo spostamento contrattuale si palesa privo di una giusta causa e legittima quindi la proposizione, anche in via subordinata nel medesimo giudizio, dell’azione di arricchimento. Se viceversa, incontestata o dimostrata l’esistenza del contratto, il rigetto sia derivato dalla mancata prova da parte del contraente del danno derivante dall’altrui condotta inadempiente, la domanda di arricchimento resta preclusa in ragione della clausola di cui all’art. 2042 c.c.
- Con specifico riferimento ai rapporti tra azione di arricchimento ed azioni risarcitorie una prima significativa differenza si coglie quanto alla irrilevanza dell’elemento soggettivo ai fini dell’azione di arricchimento.
	- Inoltre, si sottolinea come alla residuale tutela di cui all’art. 2041 c.c. sia estraneo il presupposto della lesione di una situazione giuridica soggettiva meritevole di tutela alla stregua dell’ordinamento giuridico (che sostanzia il requisito dell’ingiustizia ex art. 2043 c.c.), ovvero l’inadempimento di una preesistente obbligazione (fonte della responsabilità contrattuale), essendo piuttosto rilevante che lo squilibrio patrimoniale di cui si chiede l’indennizzo non debba essere ingiusto, bensì ingiustificato. 
	- Tale considerazione si riflette poi anche sul piano dell’entità delle conseguenze pregiudizievoli, in quanto la tutela offerta all’impoverito dalla norma di carattere generale è limitata alla dimensione del “danno emergente”, ma nella (sola) misura corrispondente all’incremento patrimoniale verificatosi nella sfera giuridica del convenuto.
	- E’ stato, perciò, rimarcato come quella contro l’arricchimento sia l’unica tutela praticabile in assenza della lesione di un diritto (danno ingiusto) ovvero al cospetto della lesione di un diritto, non accompagnata dall’elemento soggettivo (nonché in presenza di una lesione di un diritto, accompagnata dall’elemento soggettivo, dalla quale però non scaturisca un pregiudizio nei termini dell’art. 1223 c.c. ma solo un arricchimento).
	- ==Se il rigetto della domanda risarcitoria è ascrivibile a ragioni che consentano di affermare la carenza del titolo posto a fondamento della relativa domanda== (nel caso di ==carenza degli elementi costitutivi della fattispecie legale ovvero in presenza di elementi impeditivi==), risulta quindi ==ammissibile la proposizione dell’azione di arricchimento==, che mantiene in tal modo il suo carattere residuale ==Allorché sia esclusa la fondatezza della domanda ex art. 2043 c.c., perché la condotta dell’arricchito non si caratterizza per la presenza dell’elemento soggettivo richiesto== dalla norma (ovvero in caso di azione ex art. 1337 c.c., perché non è dato riscontrare la violazione della regola della buona fede nella condotta del convenuto), ==resta esclusa la stessa sussistenza ab origine di un titolo fondante una domanda== suscettibile di essere avanzata in via ==principale== e con carattere assorbente della domanda ex art. 2041 c.c., di cui ==deve perciò affermarsi la proponibilità==.
	- Viceversa, resta impregiudicata l’efficacia ==preclusiva== derivante dalla regola della sussidiarietà ove il rigetto sia dipeso da ==prescrizione o decadenza== ovvero nel caso in cui derivi dalla ==carenza di prova circa l’esistenza del danno ingiusto.==
	- Tale verifica risulta sicuramente più agevole nel caso in cui ==nello stesso giudizio siano cumulate== la domanda principale e quella di arricchimento, in quanto l’esame della seconda per il nesso di subordinazione che ex lege le correla, potrà avvenire solo una volta che si sia risolta negativamente, e nei termini sopra esposti, la verifica circa la ricorrenza del titolo della prima. ==Lo stesso è a dirsi allorché sia già stata coltivata e rigettata la domanda risarcitoria, potendosi quindi verificare le ragioni che hanno portato al rigetto==.
	- Ma ==tale verifica==, ancorché sulla base delle allegazioni delle parti, ==si impone anche laddove sia direttamente avanzata la domanda di arricchimento== (il cui contenuto deve comunque essere rispettoso della necessità di allegazione da parte dell’attore, dei caratteri che giustificano la sua proposizione in ragione della ricorrenza del requisito della sussidiarietà), rientrando nelle verifiche officiose del giudice quello del riscontro del carattere della residualità della domanda proposta.
- Sostenere la tesi della sussidiarietà in astratto nella sua accezione più rigorosa, nel senso che sarebbe sufficiente la mera prospettazione dell’esistenza di una diversa azione, prescindendo da quale possa essere il suo esito, potrebbe legittimare anche un utilizzo strumentale del richiamo a siffatta regola della residualità da parte di chi sia stato convenuto in un giudizio nel quale sia stata esperita l’azione di arricchimento, in quanto, per ottenere una pronuncia di improponibilità della domanda, per questi sarebbe sufficiente semplicemente allegare, anche se in maniera del tutto infondata, la possibilità dell’esercizio di una diversa azione da parte dell’impoverito.
- Non va poi sottaciuto il rischio di un potenziale corto circuito che si verrebbe a creare nel caso in cui - dichiarata inizialmente improponibile la domanda di arricchimento sulla base della mera prospettazione del convenuto - ==l’attore esperisca l’azione risarcitoria che si concluda con una pronuncia di rigetto per carenza originaria dei presupposti fondanti la tutela aquiliana==. Se si dovesse ritenere, come sostengono i fautori della sussidiarietà in astratto, che il rigetto della domanda principale preclude sempre e comunque l’azione di arricchimento, anche a voler annettere alla prima pronuncia di improponibilità una valenza solo processuale, resterebbe in ogni caso esclusa la riproponibilità della domanda di arricchimento
- Se invece, come appare corretto ad avviso di questo Collegio, ==si deve distinguere in merito alle ragioni del rigetto==, il giudice al quale sia riproposta la domanda di arricchimento dovrebbe verificare se sia stata riscontrata una carenza originaria del diverso titolo fondante la domanda cd. principale
- Risulta, quindi, anche conforme al principio di economia processuale che sia sempre il giudice adito con la domanda di arricchimento a compiere la verifica circa il carattere sussidiario della domanda proposta (verifica come sopra ricordato officiosa ed esperibile anche in grado di appello), e ciò sulla scorta di quanto emerge dagli atti e dalle allegazioni offerte dalle parti.
 

>Va quindi affermato il seguente principio di diritto: 
>
>Ai fini della verifica del rispetto della regola di sussidiarietà di cui all’art. 2042 c.c., ==la domanda di arricchimento è proponibile ove la diversa azione, fondata sul contratto, su legge ovvero su clausole generali, si riveli carente ab origine del titolo giustificativo==. 
>
>Viceversa, ==resta preclusa nel caso in cui il rigetto della domanda alternativa derivi da prescrizione o decadenza== del diritto azionato, ==ovvero nel caso in cui discenda dalla carenza di prova circa l’esistenza del pregiudizio subito==, ovvero in caso di ==nullità del titolo contrattuale, ove la nullità derivi dall’illiceità del contratto per contrasto con norme imperative o con l’ordine pubblico==.
## 7. **Conclusioni**  
In definitiva, le Sezioni Unite prendono posizione circa l’esperibilità dell’azione di ingiustificato arricchimento previsto dall’art. 2041 c.c. quando la domanda principale abbia come titolo giustificativo le clausole generali previste dall’art. 1337 c.c. e dall’art. 2043 c.c.  ma sia carente nei presupposti costitutivi; viceversa, siffatta azione non può essere esercitata allorquando manchi nel merito la prova del danno derivante dalla natura aquiliana o precontrattuale della responsabilità.