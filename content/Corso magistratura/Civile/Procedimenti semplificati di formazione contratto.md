### Contratto mediante inizio dell'esecuzione (1327 cc)
- Ratio di snellezza dei traffici e velocità degli scambi fa prevalere la speditezza sulla recettizietà dell'accettazione, incompatibili con i tempi del procedimento ordinario (es. il contratto di parcheggio, contratto tra commercianti sulla base di listini-prezzo, caso di accettazione di fornitura di merce, o vendita di merci da piazza a piazza)
- Requisiti per valida conclusione con inizio dell'esecuzione:
	1. L'esecuzione deve essere posteriore alla proposta (altrimenti sarebbe una fonte di ingerenza nell'altrui sfera giuridica fonte di obbligazione indennitaria per arricchimento senza causa)
	2. Deve essere conforme alla proposta
	3. Deve essere un'esecuzione vera e propria e non meri atti preparatori di approntamento
	4. L'esecuzione deve essere accompagnata dalla volontà di concludere il contratto
	5. Volontà del proponente (che decide di rinunciare al principio della cognizione e alla regola della recettizietà dell'accettazione), con l'ovvio limite dei limiti inderogabili fissati dalla legge (contratti necessariamente formali o nel caso di proposta avente ad oggetto una prestazione di non facere, in cui si inciderebbe sulla libertà negoziale dell'oblato imponendogli di tenere un comportamento attivo per evitare il perfezionamento del contratto)
- Natura giuridica. 3 tesi:
	1. Promessa unilaterale (negozio unilaterale) condizionata al comportamento del promissario - secondo un meccanismo non dissimile dalla [[Promessa al pubblico]], atteso che il promissario esegue la prestazione non in forza di un vincolo contrattuale (che non c'è prima e non interviene neppure dopo), ma allo scopo di rendere la promessa vincolante per il promittente. Critiche:
		- Sistematica: i l procedimento di formazione ex 1327 cc è contenuto nella Sezione dedicata all'accordo tra le parti e fra le norme contrattuali
		- Soprattutto questa tesi sacrifica la posizione del promittente, là dove esclude l'esistenza di un vincolo bilaterale che astringa anche il destinatario della proposta -  quindi secondo questa tesi il promittente non potrà agire contrattualmente per rivendicare le difformità della prestazione, per chiedere il risarcimento del danno, per ottenere tutela nel caso in cui il promissario interrompa la prestazione
	2. Negozio di attuazione (fattispecie negoziale in cui la volontà, anziché dichiarata, viene attuata attraverso un comportamento realizzativo dello scopo perseguit) - tesi di Santoro Passarelli (anni '70-80) che riconduce a tale categoria oltre al 1327, la distruzione del testamento olografo, l'accettazione tacita dell'eredità, l'occupazione di res nullius e la convalida tacita del negozio. In tutti questi casi, la volontà negoziale prescinderebbe da una dichiarazione per tradursi in un comportamento meramente attuativo dello scopo perseguito. Anche questa tesi criticabile:
		- la categoria del negozio di attuazione è intimamente contradditoria sul piano dogmatico: il negozio, per essere tale, richiede non solo la volontà ma anche e soprattutto una dichiarazione - che può essere anche tacita ma non del tutto assente. Il negozio di attuazione è un non-negozio
		- L'art. 1327 è collocato nella sezione dedicata al'accordo, che per definizione è l'incontro tra reciproche e conformi dichiarazioni
		- Al negozio di attuazione, così inteso, non sarebbe applicabile la disciplina sulla riconoscibilità ed essenzialità dell'errore; non essendo esternalizzata in una dichiarazione, qualsivoglia lesione della volontà determina l'annullabilità del contratto
	3. ==Procedimento di formazione alternativo del contratto== rispetto a quello ordinario del 1326. Di conseguenza non è un negozio giuridico unilaterale, ma un contratto dalla struttura necessariamente bilaterale. E' un contratto caratterizzato da un accordo snellito (tacito nell'accettazione), ma non tradito: l'accettazione dell'oblato è sempre necessaria (l'art. 1327 parla non a caso di accettante)
		- l'obbligo di dare avviso al proponente (1327 c 2) non incide sul perfezionamento della fattispecie, già concluso con l'inizio dell'esecuzione - ma è un obbligo post-contrattuale, con finalità di certezza. E' regola non attizia ma comportamentale (violazione dà luogo solo a responsabilità risarcitoria)

##### E' ammissibile l'adempimento dedotto in condizione?
Ossia è possibile che le parti decidano che un contratto si formi non se inizi semplicemente l'esecuzione (come da 1327), ma esegua integralmente la sua prestazione. 
Si deroga al principio consensualistico.
La [[Promessa al pubblico]], non do ut facias, ma do si facias (calling for an act, sollecitazione di un atto) è un vincolo diretto non a chi si obblighi a fare una determinata prestazione (questa sarebbe un'offerta al pubblico ex 1336 o in un invito ad offrire), ma a chi abbia già compiuto tale prestazione o si  trovi in una determinata situazione. In questo caso non c'è un contratto - anche nel caso di azione (che è diversa dalla prestazione, è una condotta non negoziabile - non deducibile in obbligazione). Non è deducibile in contratto, in quanto non è oggetto di obbligazione, il trovarsi in una determinata situazione.
La tipicità fissata dal 1987 per le promesse unilaterali non è derogata dal 1989 cc
La promessa adotta uno schema simile ai concorsi (prometto qualcosa a chi risulti essere primo in graduatoria).

L'adempimento dedotto in condizione è ammesso ed è una forma di autotutela del privato, che non dovrà agire per ottenere l'adempimento - ma semplicemente ritenersi non vincolato contrattualmente.

Non viola il divieto di mera potestatività (1355) - in quanto la condizione è nell'interesse di una sola parte e quindi liberamente rinunciabile. L'adempimento dedotto in condizione  non è una condi obbligazione potestativa del debitore, che è libero di adempiere, e potestativa per il creditore, che può rinunciare alla condizione.
(es. di condizione unilaterale: compro una casa a condizione che sia rilasciato finanziamento, condizione a favore del compratore; o vendo un terreno a condizione che sia rilasciata autorizzazione a costruire, condizione a favore del compratore - che potranno essere rinunciate dai soggetti favoriti)
L'art. 1353 cc, nel fissare i requisiti della condizione, implicitamente afferma l'estrinsecità della stessa; la differenza tra condizione e causa (la presupposizione consente di valorizzare il motivo - la ragione economico-individuale dell'affare. Il motivo è una causa inespressa, non oggettivata. Le regole del 1345 sul motivo comune determinante ne è la conferma). 

 (1353 cc)

### Contratto con obbligazioni a carico del solo proponente (1333)
Silenzio dell'oblato (mancato rifiuto) consente perfezionamento del contratto - data la peculiare struttura dell'assetto unidirezionale degli interessi 

Natura giuridica:
1. contratto senza accordo o contratto a formazione unilaterale; secondo la tesi in esame, sarebbe possibile distinguere la necessaria bilateralità degli effetti (regolamento negoziale riferibile ad almeno due distinti centri d'interessi) dalla non necessaria bilateralità della struttura (effetti negativi possono prodursi anche in una sola sfera)
	- non condivisibile: l'art. 1321 fissa l'accordo come ==essenza== del contratto
2. Contratto con accettazione legalmente presunta: il comportamento silente, normalmente assolutamente neutro e asintomatico della volontà di aderire, assume eccezionalmente valenza significativa per volontà del legislatore e della norma del 1333 cc - che  gli attribuisce valore tipico di accettazione. Secondo la tesi in esame, il mancato rifiuto costituisce un fatto giuridico, di per sè neutro, che la legge equipara ad un'accettazione. Silenzio significativo tipizzato dalla legge, per cui non è ammessa prova contraria in ordine alla non corrispondenza alla effettiva volontà dell'oblato
	- critica: rinnega l'essenza del contratto quale accordo dalle parti -> la tesi surroga l'accordo effettivo tra le parti con uno presunto dalla legge
3. Mancato rifiuto ha valore di accettazione tacita della proposta contrattuale: accordo per volontà delle parti e non della legge (a differenza della tesi 2), che si surroga a quella effettiva dell'oblato.
	- critica: difficilmente compatibile con la regola generale per cui il silenzio di per sè ha caarattere neutro e asintomatico, potendo valere come manifestazione di volontà di accettare solo in presenza di circostanze o situazioni che implichino il dovere o l'onere di parlare
4. Prevalente in dottrina: la proposta ==è un negozio unilaterale recettizio e rifiutabile==. La proposta di cui all'art. 1333 cc, al di là del nomen, non ha i caratteri tipici della proposta quale atto prenegoziale diretto alla conclusione di un contratto (è irrevocabile nel momento in cui giunge a conoscenza del destinatario; la previsione del potere di rifiuto inoltre testimonia la produttività di effetti giuridici già al momento della proposta, a differenza della normale proposta che è improduttiva di effetti).
	- non contrasta con il principio di intangibilità della sfera giuridica altrui, relativizzato, in quanto limitato ai soli effetti  sfavorevoli verso i terzi
	- non è contrattedda neppure dal principio di tipicità delle promesse unilaterali obbligatorie (1987 cc): esso va riferito non ai contenuti, ma alla struttura delle stesse
	- la collocazione sistmatica e il tenore letterale dell'art. 1333 sono da spiegare con l'epoca in cui è stata scritta la norma (nel 1942 non era pensabile la ricostruibilità di questo negozio come promessa unilaterale):; inoltre, la volontà del legislatore, non è quello di riferirsi alla natura giuridica del contratto, ma alla sua disciplina - cui rinvia per quanto compatibile. Si richiede così una forma, ove necessaria, e una causa (necessaria anche per questa promessa)

Conseguenze pratiche della qualificazione prescelta:
1. Momento di perfezionamento del negozio:
	- se riteniamo una promessa unilaterale, si perfeziona nel momento in cui viene a conoscenza del promissario - il cui eventuale rifiuto si limita a risolvere ex post gli effetti di un negozio già perfezionato
	- se invece riteniamo un negozio bilaterale, la fattispecie si perfeziona al momento dell'accettazione, e in particolare alla sscadenza del termine entro il  quale il rifiuto avrebbe dovuto essere manifestato
2. Regime della responsabilità:
	- se unilaterale: responsabilità contrattuale per i comportamenti tenuti a partire dalla promessa fino al mancato rifiuto
	- se invece è necessaria l'accettazione (tacita), allora fino a tale momento responsabilità precontrattuale
3. Vizi della volontà:
	- se unilaterale: rileva solo la volontà del promittente 
		- ci si chiede come tutelare in questo caso l'oblato il cui mancato rifiuto sia comunque dipeso da una situazione patologica: la soluzione più convincente è quella di una rimessione in termini per l'esercizio del potere di rifiuto
	- se riteniamo bilaterale: hanno rilevanza anche i vizi della volontà dell'accettante: il mancato rifiuto proveniente da un incapace o da soggetto dalla volontà viziata, il contratto è annullabile
4. Per i contratti formali è applicabile il modello del 1333 cc? ^bb8ee0
	- se riteniamo unilaterale, alllora sì dato che è sufficiente che la proposta (espressa) abbia i requisiti di forma richiesti per legge
	- viceversa, se bilaterale (contrattualistica), il requisito ad substantiam interesserà anche l'accettazione che nel caso in esame non potrà evidentemente rispettarlo data la natura di mancato rifiuto

Casistica applicativa di negozi con obblighi unilaterali (NB gli effetti favorevoli devono essere prodotti direttamente dal negozio e non da conseguenze indirette e mediate collegate alla posizione soggettiva discendente dal negozio stesso):
- vincoli precontrattuali unilaterali (opzione gratuita, prelazione, proposta irrevocabile, preliminare unilaterale)
- garanzie gratuite, tipiche e atipiche (fideiussione unilaterale, lettere di patronage forte e alcuni negozi autonomi di garanzia)
- negozi obbligatori gratuiti (es. trasporto, deposito, mandato)
Si è discusso circa l'applicabilità ai ==negozi ad efficacia reale==, date le onerosità che derivano dalla gestione di un bene:
	- tesi favorevole ha ribadito che il principio di intangibilità della sfera giuridica altrui si riferisce esclusivamente alla produzione di effetti sfavorevoli ==diretti==, tra cui non rientrano gli oneri fiscali e le responsabilità connesse alla titolarità del diritto di proprietà
	- Tuttavia, di recente Cass. 15997/2018 ha escluso l'operatività della disposizione con riferimento a contratti con effetti traslativi che presentino un pregiudizio anche solo potenziale: ad es. oneri di custodia, gestione o tributari. In questi casi la Cassazione ritiene necessaria un'accettazione espressa dell'oblato per il perfezionamento del trasferimento
		- analogamente, la sentenza non ritiene utilizzabile lo schema del 1333 cc per il trasferimento di un usufrutto che comporta oneri - per cui è necessaria l'accettazione del destinatario

### Contratto aperto o per adesione (1332 cc)
Appongono una clausola di apertura per l'adesione di altre parti ad un contratto che è già perfetto ed efficace per le parti originarie, rispetto al quale l'adesione da parte di terzi costituisce atto post-negoziale, che dà luogo ad una formazione progressiva della parte soggettivamente complessa.
Di norma è apposta a contratti plurilaterali con comunione di scopo (es. società), ma non è escluso che sia compatibile con i contratti di scambio.

- L'adesione può avvenire in tre differenti modi: nelle modalità previste dal contratto; se non è previsto con indicazione indirizzata all'organo costituito per l'esecuzione; infine se anche tale organo manca indirizzando l'adesione a tutti gli originari contraenti.
- La clausola di adesione è stata variamente intesa in dottrina:
	1. Tesi prevalente la ritiene una proposta contrattuale, ristretta (rivolta a determinate persone) o generalizzata (offerta al pubblico) - l'adesione avrà quindi valore di accettazione della proposta.
	2. Tesi minoritaria: è un contratto perfetto cui si accompagnano separati, pur se collegati, negozi giuridici unilaterali. E' quindi un contratto cui è apposta una clausola di apertura non recettizia, (non quindi una proposta, in quanto priva della recettizietà e che non perde efficacia in caso di morte del proponente ex 1330) che consente di fare propri gli effetti del contratto con accettazioni successive
- Luogo di conclusione del contratto: prevale la tesi che lo individua nel ==luogo di stipulazione del contratto originario==
- Nel caso in cui sia previsto un numero massimo di adesioni e sia raggiunto, si ha preferenza per quelle cronologicamente anteriori e, a parità di tempo, alla preferenza dell'organo preposto
