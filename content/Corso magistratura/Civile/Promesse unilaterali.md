______
Disposizioni: artt. 1987 e ss., art. 1333 c.c.
______

Negozio giuridico unilaterale con cui un soggetto assume un'obbligazione, promettendo una determinata prestazione ad uno specifico soggetto (promessa individuale) o al pubblico (p. al pubblico). E' un atto essenzialmente gratuito e recettizio, ex art. 1334 c.c. che impegna solo il promittente e fa sorgere il vincolo obbligatorio ==indipendentemente dall'accettazione del destinatario==.

Origini dell'istituto in istituti affini:
- *pollicitatio*, "promessa fatta dal solo offerente", definita da Ulpiano - impegno che richiede una giusta causa; l'istituto non aveva portata generale, riguardando solo le offerte di effettuare una prestazione alla civitas in vista della candidatura alle cariche politiche
- *votum*: impegno morale e religioso, senza alcun valore giuridico

> Il precedente Codice italiano del 1865, al pari del Code Napolèon, non prevedeva la promessa unilaterale quale fonte di obbligazioni sulla base dell'impossibilità della volontà unilaterale quale fonte di obbligazioni. Il codice del 1942, invece, si inserisce in una tendenza volta ad enfatizzare il ruolo della volontà, che giunge ad attribuire effetto alla stessa anche se unilaterale.

### Natura giuridica e fondamento
La promessa può avvenire tanto tramite la stipulazione di un contratto, quanto unilateralmente al di fuori dello stesso.
La promessa è una species del più ampio genus dei negozi unilaterali: ne consegue l'estensione dell'art. 1324 c.c. (applicabilità delle norme sui contratti)
Le promesse sono negozi giuridici unilaterali con cui un soggetto promette una determinata prestazione ad un altro soggetto (unilaterale individualizzata) o al pubblico (1989 c.c.), facendo sorgere immediatamente il vincolo obbligatorio (di dare, fare o non fare) e così creando obblighi a carico del promittente e diritti in favore del promissario.
E' un atto unilaterale gratuito (a scopo liberale o eventualmente anche interessato, come le promesse pubblicitarie).
L'atto non abbisogna di accettazione, neanche tacita.

- Fondamento giuridico della promessa, 2 tesi:
	- (oggi recessiva): volontà del promittente (dogma della volontà, promitto quia promitto)
	- ==affidamento del promissario/destinatario== "ragionevole e prevedibile": promittente obbligato non perché vuole obbligarsi, ma perché la sua dichiarazione ha ingenerato un affidamento che l'ordinamento ha urgenza di tutelare. In conformità a tale tesi, i Principi di diritto europeo dei contratti (art. 1:302) richiamano la ragionevolezza dell'affidamento, attribuendogli un significato più ampio di quello di buona fede; inoltre, superamento del principio di intangibilità della sfera altrui (1372 c.c., relatività effetti contratto) quando siano prodotti effetti esclusivamente positivi e salvo possibilità di rifiuto da parte del beneficiario (es. contratto a favore di terzo 1411 c.c.)

### Tipicità o atipicità delle promesse unilaterali
L'art. 1987 sembra fissare un principiio di tipicità delle promesse.
Ci si è chiesto se le figure di promesse siano solo quelle tipiche (1988 e ss. c.c.) o se la promessa costituisca un modello aperto con cui realizzare i più vari interessi:
- Tesi della tipicità, basata sulla preferenza del dogma della volontà *bilaterale*. Secondo questa tesi, l'art. 1987 c.c. pone il principio di tipicità delle promesse, quale principio di ordine pubblico, con la conseguente nullità delle promesse rese fuori dai tipi legali. Tesi basata sui seguenti argomenti:
	1. letterale: l'art. 1987 c.c. prevedendo che le promesse non esplichino effetti "se non nei casi previsti dalla legge"; così anche Relazione di accompagnamento al codice civile, la quale precisa che non si può consentire alla promessa unilaterale di operare illimitatamente scompaginando così l'ambito di applicazione del contratto e atomizzandolo
	2. Sistematico, mancata previsione esplicita tra le fonti di obbligazioni nell'art. 1173 c.c.
	3. Causalistico, ammettendo promesse atipiche si scardinerebbe il principio di necessaria causalità insito nell'ordinamento, consentendo spostamenti di ricchezza ingiustificati secondo il modello promitto quia promitto
	4. Rischio di elusione dei vincoli di forma previsti per i contratti dall'art. 1350 c.c., potendo ottenere gli stessi effetti con promesse unilaterali a forma libera
	5. Principi di intangibilità della sfera giuridica altrui e di centralità del consenso

- ==Prevale oggi la tesi dell'atipicità delle promesse==, purché dotate di causa e rispettose dei requisiti del contratto (arg. ex 1324 cc.):
	1. Il dogma della volontà bilaterale sembra soccombere ai principi di certezza del diritto e di tutela del legittimo affidamento
	2. Principio di intangibilità oggi relativizzato (possibile in melius, vedi artt. 1333, 1411, 785, 1236)
	3. Il principio della causalità può e deve essere rispettato anche dalle promesse unilaterali. Non a caso l'art. 1324 c.c. rinvia alla disciplina del contratto ove compatibile.
	4. Parimenti, lo stesso principio vale per le forme previste per i contratti, che devono applicarsi anche alle promesse unilaterale
	5. La mancata menzione nell'art. 1173 c.c. non ha una funzione limitativa: essa è la trasposizione della tradizionale tripartizione gaiana e non impedisce il riconoscimento di istituti connotati da carattere di atipicità. Per
	6. L'argomento letterale (basato sull'art. 1987 c.c.) è vincibile sulla base dell'==art. 1333 c.c.== che positivizzerebbe il fondamento dogmatico delle promesse unilaterali atipiche, evocando il negozio unilaterale obbligatorio. L'art. 1333 c.c., delineando un modulo procedimentale di formazione del contratto, consente un negozio unilaterale perfezionato a prescindere dall'accettazione della controparte (il contratto si fonda sull'incontro di volontà ex 1322, 1325 e 1326), e non fonda un silenzio tacito significativo come accettazione tacita (il silenzio è fatto neutro). L'art. 1987 deve ritenersi norma di rinvio non solo agli articoli seguenti ma anche al 1333 c.c., modello generale applicabile laddove se ne rispettino i requisiti di forma e causa.
> La conseguenza è che le promesse devono ritenersi una categoria (un modello aperto) e non un tipo (un circuito chiuso), con contenuto atipico e meritevole nel rispetto dei requisit indicati dall'art. 1333 c.c.
> L'art. 1333 (in positivo) e l'art. 1987 c.c. (in negativo) esprimono quindi la stessa regola. Sono ammesse generalmente le promesse atipiche, purché formali e causali, di un vincolo meramente favorevole per il destinatario; sono invece ancorate al principio di tipicità le promesse neutre o astratte (es. titoli di credito) e quelle imposte, per cui parimenti non rileva il rifiuto del destinatario.

### Causa della promessa unilaterale
Premesso che il fondamento della vincolatività è dalla dottrina prevalente essere l'affidamento posto dal promissario rispetto all impegno del promittente, in tale elemento - evocando la clausola generale di buona fede - si rinviene il fondamento causale della promessa, in continuità logica con quella contrattuale, con irrilevanza dei meri motivi.
- Una parte minoritaria della dottrina ritiene, addirittura, che sia necessaria l'esplicitazione della causa (expressio causae), dato che non potrebbe essere provata sulla base di altri indici come nel contratto.
- La dottrina prevalente afferma, al contrario, che manca una disciplina che obblighi il promittente a enunciare la causa della propria promessa: di converso, le regole di interpretazione sono applicabili anche al negozio unilaterale (ex 1324 c.c.) e tramite esse sarebbe individuabile la causa contrattuale.

Cause concretamente perseguibili con la promessa unilaterale:
- promessa condizionata ad ulteriore prestazione cui il promittente sia interessato (prometto ricompensa a chi ritrovi un oggetto)
- scopo pubblicitario (promessa a un soggetto di una ricompensa se vinca una gara per cui è stato allenato)
- scopo di garanzia (es. negozio autonomo di garanzia o fideiussione)
- solvendi causa (è il caso del pagamento traslativo)
- possono avere finalità socialmente apprezzabile e disinteressata, anche se non strettamente liberale (es. promessa a un soggetto di una ricompensa se scoprirà la cura contro il cancro); quest'ultima figura è pericolosamente al confine con la donazione (necessariamente contrattuale)
	- sono ammissibili promesse disinteressate o liberali (es. promessa ad un amico di finanziare la sua avvianda attività imprenditoriale)?
		- parte della giurisprudenza la ammette, argomentando dalla normativa in tema di liberalità non donative (809 c.c.)
		- pur ove non ammessa, valorizzando l'autonomia negoziale (41 Cost.) e esigenze solidaristiche (2 c. 2 Cost.), facendo leva sulla valutazione casistica (Case by case) della giustificazione causale della promessa - potrebbe ricavarsi responsabilità risorcitoria da lesione recata sull'affidamento fondato nel destinatario ove sia sufficientemente seria. Ad esempio, la promessa di matrimonio (79 c.c.), pur non obbligando a contrarre matrimonio, determina responsabilità (81 cc) ove non si dia seguito ad essa per tutela dell'affidamento.

### Casi applicativi
Data la natura atipica del modello, pressoché ogni prestazione può essere oggetto di promessa unilaterale se lecita, determinata, determinabile e con contenuto patrimoniale (ex 1174 e 1321 c.c.):
- Sono ammissibili, dunque, ==negozi unilaterali atipici sia a efficacia obbligatoria che efficacia reale==. Quanto ai negozi a ==efficacia reale==, l'interpretazione maggioritaria ammette l'attribuibilità ==in via gratuita di un diritto reale senza consenso del beneficiario==, salvo rifiuto (ex 1333 e 1411 c.c.), nè vale a escludere tale eventualità il fatto che la proprietà o altro diritto reale siano gravati da pesi fiscali, vincoli reali, oneri di gestione - in quanto non sono effetti diretti del contratto/negozio (così Cass. Civ. II 15997/2018, salvo usufrutto comportante obblighi)
- ==promesse complesse==, in cui il promittente non si limita a offrire per l'azione richiesta una semplice ricompensa, ma una vera e propria prestazione consistente nella stipula di un contratto che dovrebbe concludersi con il consenso del promissario
- ==promesse interessate==, quando il promittente spera di ottenere dall'esecuzione dell'azione dedotta nella promessa qualche utilità (es. promesse reclamistiche)
- garanzie personali (tipiche e atipiche: negozi di garanzia e lettere di patronage)
- negozi unilaterali stipulati nel procedimento di formazione del contratto (preliminare unilaterale, prelazione unilaterale, opzione gratuita, proposta irrevocabile ex 1329 cc)
- negozi traslativi atipici (compreso il pagamento traslativo)
- promesse condizionate a prestazione favorevole
- promesse reclamsitiche
- promesse solvendi causa
- negozio di destinazione
- trust di scopo

### Casi controversi di promesse unilaterali
- Donazione obnuziale (785 c.c.) si perfeziona senza accettazione, salvo diritto di rifiutare, ma non produce effetti fino alla celebrazione del matrimonio. Per la dottrina prevalente non è una promessa meramente obbligatoria, ma un negozio traslativo bilaterale condizionato sospensivamente all'atto del matrimonio
- Dichiarazione unilaterale d'ipoteca (2821 c.c.). E' promessa obbligatoria o direttamente titolo per costituire ipoteca? La tesi preferibile la qualifica come promessa, con cui ci si obbliga alla futura istituzione costitutiva dell'ipoteca, sullo schema del  "pagamento traslativo" (scissione titulus - modus adquirendi)
- Offerta di liberare l'immobile dall'ipoteca da parte del terzo acquirente (2890 c.c.). Promessa (suscettibile di esecuzione in forma specifica o risarcimento del danno in caso di inadempimento) o, secondo la tesi prevalente, onere nell'interesse dell'acquirente a non subire l'espropriazione del bene acquistato?
- Proposta irrevocabile (1329 c.c.). La tesi prevalente, dualista, che scinde la proposta semplice dalla dichiarazione di irrevocabilità, avvicina la proposta a una promessa unilaterale - in quanto collegata a un negozio unilaterale con cui un soggetto si impegna a un non facere (a non revocare la proposta)
- Promessa di mutuo(1822 c.c.): il riferimento alla promessa è atecnico (e quindi solo contrattuale) o può realizzarsi ttanto con fattispecie contrattuale (simile al preliminare) che con promessa unilaterale?
- Atto costitutivo di fondazione (art. 14 e 15 c.c.): la dottrina lo considera più che una promessa un atto reale istitutivo della persona giuridica.
- [[Titoli di credito]], dubbi sulla sussumibilità nelle promesse unilaterali di figure come espromissione, delegatio promittendi, promessa fondata su preesistente obbligazione civile o naturale o promessa di contratti reali.

### Figure tipiche di p. unilaterali
[[Ricognizione di debito e promessa di pagamento]]
[[Promessa al pubblico]]
