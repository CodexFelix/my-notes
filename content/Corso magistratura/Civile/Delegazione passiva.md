___
Norme: 1268 ss. c.c.
_______

La delegazione passiva o di debito è l'incarico conferito da un soggetto (delegante) a altro soggetto (delegato) di pagare o obbligarsi a pagare a un terzo (delegatario).

Da siffatta operazione, discende una relazione soggettiva trilaterale, culminabile in tre distinti rapporti giuridici:
1. Delegante - delegato (provvista)
2. Delegante - delegatario (valuta)
3. Delegato - delegatario (finale)

Emancipazione dalla novazione, di cui non costituisce una specie - crisi della novazione.

### Natura giuridica: tesi unitaria vs approccio atomistico
- Unitaria, unica manifestazione negoziale trilaterale, che si esprime in 3 negozi
- (Prevalente) Atomistico (Bianca), sostiene che la delegazione passiva integra un operazione giuridica complessa, caratterizzata da pluralità di negozi autonomi e indipendenti
	- Nessuno dei tre negozi richiederebbe il necessario concorso di volontà di  tutti i 3 soggetti della delegazione
		- L'incarico avviene tra delegante e delegato, senza necessario assenso del delegatario
		- L'autorizzazione all'assegnazione avviene tra delegante e delegatario
		- La promessa è un atto unilaterale che si perfeziona con la sola volontà del delegato

Conseguenze:
- In caso di vizi del consenso, se si aderisse alla tesi unitaria, verrebbe meno l'intera operazione delegatoria. Viceversa, con la tesi atomistica, il vizio di volontà pertinente a un solo negozio non ricadrebbe sugli altri.

### Giustificazione causale
Se si aderisce alla tesi unitaria, la delegazione avrebbe unica causa negoziale: quella di concentrare le prestazioni attinenti i rapporti di provvista e di valuta in unico adempimento effettuato dal delegato. (celeritas coniungendarum actionum)
Tuttavia, tale argomento è criticato, dato che le parti possono realizzare gli obiettivi concreti più disparati. Cosicché ogni negozio ha una causa autonoma.

Se spesso il delegante incarica il delegato di pagare il delegatario perché è rispettivamente creditore e debitore di questi soggetti, non è esclusa che ciò non accada e così la possibilità di perseguire interessi eterogenei.

La tesi prevalente, aderendo all'orientamento atomistico, ritiene che ==ogni rapporto poggia le proprie fondamenta su una giustificazione causale autonoma==.
La disciplina codicistica sembra suggerire l'irrilevanza del rapporto finale delegato-delegato, attribuendo ==importanza solo a quelli di provvista e di valuta== (si è soliti affermare che la delegazione possiede una "doppia causa")

### Struttura negoziale
Operazione trilaterale, caratterizzata da tre distinti rapporti: valuta, provvista e finale.
Centro gravitazionale dell'intera vicenda delegatoria è l'==incarico (iussum delegatorium==) impartito da delegante a delegato, che vale a distinguerla dalle altre vicende di modificazione passiva dell'obbligazione.
Nell'espromissione e nell'accollo, il terzo assume spontaneamente l'obbligo verso il creditore.

### Classificazioni della delegazione
In base al ruolo del delegato:
- Promissoria (delegatio promittendi) (definita dalla dottrina "vera delegazione"): il delegato si impegna verso il delegante (e su suo specifico ordine) ad assumere un'obbligazione versi il delegatario
- Delegazione solutoria (di pagamento o solvendi) [1269 c.c.] ordine dal debitore a un terzo di adempiere semplicemente il debito verso il creditore delegatario. Il delegato, se non si obbliga verso il delegatario (si avrebbe una delegatio promittendi), non è obbligato verso il creditore delegatario. Affine con [[Adempimento del terzo (1180 cc)]], da cui si differenzia per il fatto che il terzo è obbligato verso il delegante (mentre nell'adempimento del terzo il terzo assume spontaneamente l'iniziativa adempitiva)

In base agli effetti
- Liberatoria: se libera il debitore originario, è necessaria dichiarazione espressa del creditore in tal senso
- Cumulativa: il creditore potrà rivolgersi sia verso delegante che delegeato; tuttavia è previsto beneficium ordinis in favore del delegante.

### Regime giuridico delle eccezioni (1271 cc)
- Normalmente il delegato può opporre al delegatario SOLO le eccezioni relative ai suoi rapporti con questo (insensibilità del rapporto finale ai rapporti base, con conseguente normale astrattezza causale - ==delegazione "pura o astratta"==)
	- Non quindi eccezioni relative ai rapporti di valuta (delegante-delegatario)
	- nè di provvista (delegato-delegante)
- Eccezioni: 
	- ==Delegazione titolata o parzialmente titolata==: quando il delegato e delegatario - all'atto dell'assunzione dell'obbligo o anche al momento del semplice pagamento - hanno fatto riferimento espressamente al rapporto di provvista, a quello di valuta o a entrambi.
		- **titolata quanto alla provvista**: qualora abbia promesso di pagare al delegatario quanto esso delegato deve al delegante (in base al c.d. rapporto di provvista), ==potrà opporre al delegatario tutte le eccezioni che avrebbe potuto opporre al delegante== (art. 1271, comma 2, c.c.);
		- **titolata quanto alla valuta** qualora abbia promesso di pagare al delegatario quanto questi deve ricevere dal delegante (in base al c.d. rapporto di valuta), ==potrà opporre al delegatario tutte le eccezioni che a quest’ultimo avrebbe potuto opporre il delegante== (art. 1271, comma 3, c.c.);
		- **doppiamente titolata, sia provvista che valuta** qualora abbia promesso di pagare al delegatario quanto questi deve ricevere dal delegante (in base al c.d. rapporto di valuta), ma nei limiti di quanto da esso delegato dovuto al delegante (in base al c.d. rapporto di provvista), ==potrà opporre al delegatario sia le eccezioni che a quest’ultimo avrebbe potuto opporre il delegante, sia quelle che esso delegato avrebbe potuto opporre al delegante==;
	- In caso di **nullità della doppia causa**: nullità del rapporto di valuta (delegante-delegatario), v'è la possibilità di sollevare le eccezioni relative al rapporto di provvista [1271 c. 2 cc]
		- Questa eccezione si spiega con il fatto che in caso di nullità del rapporto di valuta, v'è la necessità di giustificare l'attribuzione patrimoniale effettuata dal delegato al creditore delegatario. Tale nullità esporrebbe l'accipiens alle eccezioni del delegato volte a far valere la nullità o l'inesistenza del rapporto o, in caso di pagamento già effettuato, alla ripetizione di indebito.

### Legittimazione alla ripetizione
Quando è ingiustificata una delle attribuzioni indirette, destinate a dare attuazione a uno dei rapporti di base (che risulti invalido, inefficace o comunque viziato), la legittimazione compete al soggetto passivo del rapporto stesso:
- il delegato è sempre legittimato a ripetere la prestazione non dovuta al delegatario per nullità di entrambi i rapporti base, che determina anche nullità della delegazione (nullità della doppia causa). Questo vale tanto per la delegazione titolata che per quella pura
- Più problematica la legittimazione a ripetere nel caso in cui sia invalida o inefficace la delegazione, ma siano validi uno o entrambi i rapporti base:
	- Una parte della dottrina, ritenendo inapplicabile l'art. 1180 (sull'adempimento del terzo), esclude che l'adempimento del delegato sia conteggiabile nel patrimonio del delegante e riferibile al rapporto di valuta, escludendo altresì l'imputazione al rapporto di provvista (in assenza di un'indicazione o ordine di pagamento idonei a giustificare l'adempimento nelle mani di un soggetto diverso dall'accipiens legittimato). L'effetto sarebbe quello di un indebito soggettivo ex latere accipientis.
	- Secondo altra tesi, troverebbe applicazione art. 1180 c.c. e l'adempimento sarebbe conteggiato nel patrimonio del delegante, determinando una duplice attribuzione indiretta: una in favore del delegatario e l'altra del delegante. La seconda darebbe luogo ad una pretesa restituotoria del delegato verso il delegante, idonea a compensarsi con l'obbligazione di provvista.