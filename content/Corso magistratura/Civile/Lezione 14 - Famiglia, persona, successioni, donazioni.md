[[Diritto all'oblio]]
[[Dalla famiglia alle famiglie]]
[[Matrimonio]]
[[Regime patrimoniale della famiglia]]
[[Scioglimento del matrimonio]]
[[Successioni, principi generali]]
[[Divieto di patti successori e patto di famiglia]]
[[Prenuptial agreements]]
[[Comunione de residuo]]
# Pillole

1) i vincoli costituzionali ed europei hanno portato alla **moltiplicazione della famiglia**: all'unica famiglia, basata sul modello bisessuale dell'articolo 29 Cost, si sono aggiunte le **"famiglie nuove"**, fondate sull'articolo 2, formazioni sociali dove si svolge la personalità individuale: **formazioni molteplici e costituzionalmente atipiche**, come i diritti inviolabili dell'individuo che si estrinsecano nella prospettiva comunitaria;

2) **l'unione civile omosessuale segue un modello dualistico** ("_separate but egual_"): una famiglia di diritto basata su un negozio non contrattuale che genera doveri personali, obblighi patrimoniali e diritti successori: la differenza più significativa rispetto al matrimonio è, oltre alla mancata riproduzione del dovere di fedeltà e all'assenza dell'effetto espansivo verticale e orizzontale, l'apparente tassatività delle norme del codice civile estensibili alle unioni "_same sex_" (comma 20 dell’articolo 1 della legge 76/2016 **norma di chiusura e salvaguardia, temperata da una restrizione finale** che lascia aperto il problema dell’estensione analogica delle norme del codice civile non espressamente richiamate: artt. 78, 79, 93, 106, 143);

2.1) quanto al problema se la coppia omosessuale possa essere **coppia genitoriale** ai fini dei relativi doveri e profili di responsabilità, e il silenzio della legge 76 sull’ adozione e su meccanismi genitoriali ulteriori (la legge 40/2014 riserva alle sole coppie eterosessuali del ricorso alla procreazione assistita) è, nei fatti, un’apertura **di credito all’anarchia giurisprudenziale** in tema di adozione, procreazione medicalmente assistita e maternità surrogata**;**

3) **la famiglia di fatto** - che ha ottenuto un notevole slancio da Cass., sez. unite 10381/2021 sull’art. 384 c.p. - è, poi, un consorzio familiare fondato sull'articolo 2 Cost, la cui giuridica rilevanza è limitata dalla **spontaneità del rapporto** (la **convivenza è fatto giuridico produttivo di effetti legali)** **sul piano genetico, relazionale e conservativo**; **la convivenza non produce allora doveri giuridici tra le parti,** tanto che è necessario un contratto sostanzialmente atipico per prelevare gli obblighi di contribuzione dalla sfera dell'incoercibilità' dei doveri morali e sociali; nella famiglia di fatto- emancipatasi dal concubinato (riprovato) e dalla convivenza more uxorio (tollerata)- **l'autonomia negoziale non può, invece, partorire doveri personali necessitanti di una base legale incompatibile con il carattere elastico e precario della famiglia di fatto**;

4) **il diritto di famiglia, prima considerato un'isola completa e auto-sufficiente, oggi è reputato un settore dell'ordinamento generale** integrato dalle norme privatistiche generali in materia di autonomia negoziale e di responsabilità aquiliana;

5) ne deriva che **l'autonomia negoziale** (stipulazione di negozi atipici e deroghe al regime normativo di quelli tipici) **è oggi ammessa, per i profili economici del vincolo familiare**, in quanto si **è passati dalla visione pubblicistica, istituzionale e comunitaria della famiglia a quella privatistica, personalistica e costituzionale**: la famiglia non è un organismo pubblico o un gruppo titolare di interessi trascendenti e superiori agli interessi dei singoli, ma mezzo per l'affermazione dei diritti e delle personalità dei singoli attraverso la formazione sociale (artt. 2 e 13, in combinazione con gli artt. 3 e 29). **Non "diritti della famiglia", ma "nella famiglia**": l’interesse **_pubblico non è superiore, ma coincidente con l'interesse individuale del singolo_** all'affermazione della personalità attraverso le relazioni familiari;

6) **il diritto di famiglia è integrato con l’ordinamento generale** anche per la responsabilità aquiliana, con conseguente risarcibilità del danno endo-familiare cagionato dalla violazione dei doveri inderogabili ex art. 160;

7) la sentenza **131/2022** della Consulta che ha **bocciato l’automatica trasmissione del cognome paterno** (vedi art. 262, comma 1 cc.) sancisce il **superamento definitivo del modello patriarcale e la pregnanza del valore dell’integrale eguaglianza dei coniugi**; riguardo a questa norma, come a tutte le altre che si rifanno a tale principio, la Corte Costituzionale ne ha affermato la**natura discriminatoria e lesiva dell’identità del figlio**; pertanto, nel solco del principio di eguaglianza e nell’interesse del figlio, entrambi i genitori devono poter condividere la scelta sul suo cognome, che costituisce elemento fondamentale dell’identità personale. La motivazione della dichiarazione di incostituzionalità, dunque, stando al quesito primo comunicato, sembra far leva sull’identità personale del figlio, **diritto costituzionale riconosciuto** e tutelato dal nostro ordinamento e nelle leggi comunitarie;

7.1) per effetto della nuova pronuncia, pertanto, la regola sarà che **il figlio assumerà il cognome di entrambi i genitori nell’ordine dai medesimi concordato**, salvo che essi decidano, di comune accordo, di attribuire soltanto il cognome di uno dei due. In mancanza di **accordo sull’ordine di attribuzione** del cognome di entrambi i genitori, resta salvo l’intervento del giudice per dirimere la controversia. A questo punto il Parlamento dovrà adeguare le norme dichiarate incostituzionali. Ricordiamo che già in precedenza, **con la sentenza n. 286 del 2016**, la Consulta aveva riconosciuto la **possibilità di aggiungere al cognome del padre quello della madre**;

8 ) **il regime patrimoniale primario è fissato dal dovere di contribuzione** sancito da norma imperativa non derogabile, con conseguente nullità virtuale delle pattuizioni limitative e abdicative;

9) il **regime patrimoniale secondario** è basato sulla scelta tra modello suppletivo della comunione legale e alternativa convenzione matrimoniale (costituente contratto ex articolo 1321 in quanto a carattere patrimoniale);

10) la **comunione legale** non è soggetto di diritto, patrimonio separato o comunione basata sulla quota, ma proprietà solidale che attribuisce a ogni coniuge un diritto integrale avente per oggetto la totalità dei beni: si spiega così che gli atti di disposizione del singolo coniuge sui beni comuni, senza il consenso dell'altro, non sono nulli ma solo annullabili, in quanto "a domino" ma irregolari sul piano procedimentale per difetto del presupposto autorizzativo;

11) la **quota** non ha, quindi, il ruolo strutturale di oggetto del diritto ma quello disciplinare di fattore di regolazione dei rapporti con i creditori e di misura della distribuzione in caso di scioglimento;

12) **il "_favor comunionis_"** ha portato a una lettura estensiva della comunione legale, capace di abbracciare anche fattispecie tradizionalmente escluse come gli acquisti originari basati sull’azione volontaria e i diritti di credito qualificabili come incrementi oggettivi di ricchezza;

13) quanto all'**usucapione**, si registra il conflitto tra chi reputa decisivo, per l'ingresso in comunione in caso di possesso del singolo, l'esistenza della comunione legale al momento del perfezionamento del possesso "_ad usucapionem_" (tesi prevalente) e chi reputa decisivo il momento dell'inizio del possesso (tesi coerente con il carattere retroattivo);

14) **la disciplina dell'accessione prevale su quella della comunione,** con la conseguenza che, ai fini dell'ingresso o meno in comunione, non rileva l'esistenza della comunione al momento della costruzione, ma il carattere comunitario o meno del suolo sul quale si edifica;

15) il **bene non personale acquistato singolarmente da uno di coniugi** (prima proposizione dell’articolo 177) **entra automaticamente in comunione, senza consenso dell’altro** (in deroga, autorizzata dalla legge, all’articolo 1372) senza bisogno di atto successivo di imputazione formale: resta incerto se l'acquisto da parte dell'altro coniuge sia imputabile direttamente al contratto, con conseguente legittimazione attiva e passiva dell' "extraneus" alle azioni contrattuali; o se sia frutto di un successivo ritrasferimento legale "pro quota" (trasferimento limitato alle sole situazioni attive, mentre quelle passive si radicano solo in capo allo stipulante ex art. 189, comma 1);

16) la giurisprudenza che considera **nullo il negozio di rifiuto dell'effetto legale di coacquisto per violazione di norme imperative** sulla composizione della comunione legale, si presenta in contrasto con il principio di negozialità e con il principio generale di divieto dell'arricchimento imposto (vedi pillola 26);

17) è **dubbio se lo scioglimento della comunione legale implichi la “prorogatio” del regime legale per gli acquisti precedenti (**almeno fin tanto che la divisione non segua in concreto: soluzione assai discutibile perché la comunione legale è un regime patrimoniale della famiglia che postula la costanza di matrimonio) o l'automatica conversione nella comunione ordinaria (un’ordinaria comunione di patrimonio, non dissimile da quella ereditaria; salva, secondo alcuni, la tutela dei terzi, come i creditori della comunione, che non dovrebbero essere incisi da fatti sopravvenuti estranei alla loro volontà);

18) **si discute, poi, se le parti possano prevedere cause atipiche** (ad es. le procedure concorsuali assimilabili al fallimento) **di scioglimento della comunione**legale (la natura imperativa delle norme sulla _comunio_ e depone a favore della tassatività delle ipotesi dissolutorie) **e se il venir meno della causa di scioglimento della comunione implichi la riespansione _ex nunc_ della comunione legale** o lasci fermo (essendo lo scioglimento un effetto istantaneo, non permanente) il regime di separazione in assenza di diversa convenzione (si deduce la regola di sistema per cui un regime patrimoniale, una volta instaurato, può essere modificato sono dal consenso espresso dei coniugi);

19) la **comunione convenzionale** non è regime autonomo, ma deroga parziale al regime legale;

20) dalla comunione convenzionale va allora distinta la comunione ordinaria atipica, che detta un regime integrale non soggetto ai limiti posti alla legge al confine convenzionale;

21) la **separazione dei beni** è una convenzione positiva, generale, universale e suppletiva (ove venga meno la comunione in costanza di matrimonio), che non si limita all'estensione del diritto comune in tema di proprietà esclusiva ma innesca un regime speciale della proprietà in capo al soggetto coniugato;

22) **il fondo patrimoniale** è, secondo la tesi prevalente, l'unica convenzione matrimoniale speciale e precettiva (di norma le convenzioni sono, infatti, generali e programmatiche); produce una separazione più debole rispetto al "trust" e al negozio di destinazione; la pubblicità, ai fini dell’opponibilità, è data dall'annotazione sull'atto di matrimonio, non dalla trascrizione nei registri immobiliari che ha solo funzione di pubblicità notizia (sez. unite 21658/2009);

23) **non si applica il regime dell'impresa familiare in caso di lavoro per una società** di cui sia socio il familiare (vedi sez. unite 23676/2014 sull’incompatibilità tra impresa familiare e struttura societaria);

24) **il principio di negozialità implica l’ammissione di convenzioni matrimoniali atipiche** (arg. ex art. 161), ove tali contratti siano sorretti da causa idonea e rispettino norme imperative e vincoli inderogabili;

25) **restano salvi i negozi a destinazione familiare di singoli beni** ("trust", negozio di destinazione, trasferimenti gratuiti), che, non essendo convenzioni patrimoniali, non seguono il regime formale e pubblicitario delle convenzioni ma forma e trascrizione previste per lo specifico negozio;

26) alla luce della privatizzazione del diritto di famiglia e del conseguente avvento della libertà negoziale, **non convincono le affermazioni pretorie contrarie all’ammissibilità di un negozio unilaterale che rifiuti l’effetto legale del coacquisto** in materia di comunione legale; e alla praticabilità di negozio volti a regolare _ex ante_ le conseguenze economiche dello scioglimento del matrimonio;

27) L’attuale **_“leggerezza” dei legami familiari “orizzontali”_** (resi flessibili, fluidi e perfino informali dall’attuale quadro dei paradigmi familiari, non più “fondati” sul matrimonio né tantomeno indissolubili) è compensata dal riconoscimento del diritto dei figli (nel loro “**_superiore interesse_**”) alla stabilità affettiva, che **_recupera l’indissolubilità della famiglia sul piano delle relazioni “verticali”;_**

28) Il fondamento giuridico di tale situazione è complessivamente incentrato: _a_) sul riconoscimento della _**unicità dello status filiationis**_, operato con la riforma del 2012, che ha reso la condizione giuridica dei figli indipendente dal matrimonio ed uguale per tutti; _b_) sulla correlata _**generalizzazione della responsabilità genitoriale**_; _c_) sulla riformato _**regime delle azioni di stato**_, nella prospettiva della prevalenza, anche sotto il profilo delle preclusioni temporali, del **_favor veritatis_ sul _favor legitimitatis_** (cfr. artt. 244 e 263 c.c.);

29) Lo _status filiationis_ ha, del resto, subito una torsione con l’autorizzazione legale alle tecniche di _**fecondazione assistita**_ (l. n. 40/2004). Importa evidenziare il _punctum quaestionis_: gli **artt. 8 e 9** introducono un sistema di attribuzione dello _status_ del tutto **_alternativo_ a quello codicistico** (incentrato su un _fatto naturale_ e su una _presunzione_: per cui è figlio chi è _partorito_ da donna, per un padre presunto in forza del vincolo matrimoniale: **cfr. art. 269, comma 3 e 231 c.c.**): per contro, è la _**volontà**_ (ed il connesso principio di _**autoresponsabilità**_ del _**genitore intenzionale**_) a fondare la relazione genitoriale, che preclude _ex lege_ (a fronte dalla consapevole _scelta_) postumi disconoscimenti di paternità, contestazioni di _status_ legali e facoltà (concessa invece alla madre naturale) di non essere nominata. Insomma: _**consensus facit filios**_.

30) Nel **caso “di frontiera”** (all’esame della I sezione della Cassazione): **una coppia di sesso maschile unita (legittimamente) in matrimonio all’estero, iscritta di conserva nel registro delle unioni civili, ricorre alla maternità surrogata** (dove è legalmente autorizzata), ottiene una sentenza che riconosce la bigenitorialità e ne chiede (ai fini dell’adeguamento degli atti dello stato civile) l’esecutorietà (negando l’ostacolo – ancora valorizzato da SS.UU. n. 12193/2019 **e 30 dicembre 2022**, **n. 38162** in termini ritenuti poco compatibili con la prospettiva convenzionale e costituzionale – dell’ordine pubblico).

30 _bis_) La Corte costituzionale - pur non sciogliendo il nodo gordiano - si dimostra ripetutamente consapevole dei valori e delle questioni in gioco (cfr. Corte cost. nn. 31 e 32/2021). Da ultimo, con la **sentenza 28 marzo 2022, n. 79**, è intervenuta sul regime dell'adozione (nei 'casi particolari' qui rilevanti: criticamente acquisiti, nella parte in cui non istauravano una relazione di 'parentela' con la famiglia adottante). È un passo in direzione di un possibile percorso di 'eguagliamento' delle situazioni filiali.

31) L’esito è, tutto sommato, almeno nel lungo periodo, prevedibile: **_la tutela del figlio ex consensu deve prevalere e, prima o poi, prevarrà_** (le ragioni sono esposte con copia di argomenti dall’ordinanza di rimessione): anche nella **_coppia a madre zero_** (genitore 1 e genitore 2 essendo maschi consenzienti); assente una madre intenzionale, la madre biologica non conta già _ex_ art. 9, comma 3 l. n. 40/2004; la madre gestazionale nemmeno, inapplicabile l’art. 269, comma 3, a fronte dell’art. 8 l. n. 40; reati commessi e nullità negoziali inidonee e conculcare lo stato, **_sempre più propriamente unico_**, di figlio.

# Famiglia
Diritto di famiglia è caratterizzato per lo più da negozi di carattere non patrimoniale
Ha subito profondi influssi dal diritto internazionale: Convenzione EDU: art. 8, 9, 10, 13; la CDFUE artt. 9 e 23.
Le norme internazionali e soprattutto l'applicazione fattane dalle Corti ha impresso un'evoluzione in diverse direzioni.
La famiglia non è oggi un unico e immutabile soggetto giuridico. Le famiglie rispondono oggi ad una logica pluralistica.
L. 76/2016 Cirinnà ha codificato nuove forme di famiglia, positivizzando la convivenza more uxorio e il contratto di convivenza.
Già da tempo la giurisprudenza, sia nazionale che soprattutto convenzionale, aveva riconosciuto delle tutele a queste forme di famiglia, pur se non riconducibili al 29 Cost. L'art. 2 Cost. oltre a sancire l'atipicità dei diritti fondamentali, ammette anche l'atipicità delle formazioni sociali. L'art. 29 non è limitativo di tutele alla sola famiglia fondata sul matrimonio, che costituisce solo un modello cui si affiancano altre formazioni sociali
Cass. 4184/2015 sulla trascrivibilità in Italia del matrimonio fra persone dello stesso sesso, pur escludendo la possibilità di trascrizione (non era stata ancora approvata la L. Cirinnà) non ha tuttavia affermato la mera inesistenza giuridica del matrimonio fra persone dello stesso sesso, ma inefficace ed inidonea a produrre effetti solo nell'ordinamento nazionale. 
Ferma la non trascrivibilità di tale vincolo, oggi può essere riconosciuto come unione civile.

La l. 76/2016 riconosce nuove forme di famiglia non fondate sul matrimonio.
Il legislatore adotta un modello dualistico: al matrimonio si affianca l'unione civile tra persone dello stesso sesso (art .1 c. 20).

La convivenza more uxorio 
- Non è sufficiente la mera convivenza fattuale, essendo necessario un quid pluris (l'intensità dell'affectio coniugalis, la solidità e stabilità del legame)
- Detentore qualificato (non per ragioni di mera ospitalità) nel negozio di locazione in quanto fondato su un; pertanto è legittimato all'esercizio delle azioni possessorie.
- Convivente more uxorio superstite beneficia di una successione nel contratto di locazione stipulato dall'altro ed ha diritto all'assegnazione della casa familiare
- Prestazioni eseguite dai conviventi in costanza di stabile convivenza non devono qualificarsi come donazioni remuneratorie (quindi nulle per carenza di forma scritta), ma obbligazioni naturali adempitive del dovere morale di solidarietà e tutela dell'altro convivente(come tali non ripetibili, soluti retentio). Solo ove sia provata la sproporzione tra prestazioni può presumersi la presenza di un effetto puramente liberale e donativo dell'altrui convivente

### Autonomia negoziale nel diritto di famiglia
La l. 76/2016 consente all'art. 1 c. 50 la possibilità di stipulare un contratto di convivenza.
Già in passato la giurisprudenza riteneva meritevoli di tutela convenzioni regolativi degli aspetti patrimoniali, perché animati da esigenze solidaristiche.
Non possono regolarsi gli aspetti non patrimoniali, per cui è necessaria una espressa disciplina di legge (base legale), ritenuta pacificamente necessaria per incidere sulla sfera strettamente personale.

Che rilievo può assumere l'autonomia negoziale nel campo familiare? E' da tempo superata la tesi per cui il diritto di famiglia costituisca un ramo dell'ordinamento a sè stante caratterizzato da norme di stampo pubblicistico. Triplice la prospettiva:
- momento genetico: un tempo v'era la famiglia fondata solo sul matrimonio; oggi vi sono le famiglie (unioni civili, convivenza more uxorio regolata o meno da contratto di convivenza e nulla impedisce che convivenze non stabili possano essere ritenute meritevoli di tutela e regolate con atto negoziale - il problema è di verifica caso per caso della meritevolezza di quella convenzione).
- regolatorio: l'autonomia negoziale può regolare il concreto svolgersi delle relazioni familiari nei limiti delle norme imperative poste dal codice (art. 160 cc); con riferimento ai profili patrimoniali può certamente attuarsi l'autonomia negoziale (questo vale per la famiglia fondata sul matrimonio, nel momento di scelta del regime patrimoniale, delle convenzioni patrimoniali; vale anche per le convivenze)
	- la giurisprudenza (Cass. 633/2021) ha riconosciuto spazi all'autonomia negoziale con riferimento ad accordi aventi ad oggetto le modalità di mantenimento dei figli nati fuori dal matrimonio (convivenza di fatto) dopo la fine della convivenza. La ammissibilità di tali convenzioni si fonda sul dato letterale (art. 337-ter c 4 cc): comunque tali convenzioni possono essere regolative solo del quomodo dell'adempimento degli obblighi legali verso i figli, non l'an di sussistenza di tale obbligo (norma imperativa) e comunque nel rispetto del superiore interesse del minore
- dissolutorio: il discorso si fa più complicato circa l'ammissibilità di negozi regolativi dello scioglimento di un'unione matrimoniale o non matrimoniale. Certamente sono ammesse forme di scioglimento consensuale del vincolo, ma pur sempre sottoposte al vaglio giurisdizionale. 
	- Si discute circa l'ammissibilità di accordi pre-matrimoniali, conclusi in sede di separazione in vista del futuro negozio o addirittura già al momento di contrazione del matrimonio, in vista del futuro eventuale scioglimento del rapporto coniugale (prenuptial agreements)
		- La giurisprudenza ha adottato una posizione di netta chiusura: tali accordi sono nulli per illiceità della causa, in quanto finiscono per determinare una commercializzazione degli status in violazione di norme inderogabili. Anche a fronte di un'apertura manifestata dalla dottrina, in cui simili accordi siano a vantaggio del coniuge economicamente debole, la giurisprudenza mantiene una posizione di chiusura - affermando la nullità anche per indeterminatezza dell'oggetto (in quanto conclusi in un momento in cui non si saprebbe l'esito del matrimonio)
		- Si è tuttavia affermato che non sempre i coniugi vogliano disporre di un proprio status, potendo tale situazione costituire condizione; di conseguenza può pure ritenersi presupposto. Del resto sono ammesse donazioni obnuziali
	- Problemi analoghi si pongono per quegli accordi che pongano clausole ulteriori, integrative, di immediato trasferimento di beni immobili, contenuti negli accordi di separazione (tipici nei contenuti).
		- SU 21761/2021: gli accordi di separazione sono negoziazioni globali sulla crisi familiare, le quali, nell'esercizio dell'autonomia negoziale, possono recare anche quelle diverse e ulteriori da quelle imposte dalla legge -anche immediatamente traslative e produttive di effetti reali. Questo purché risulti da un verbale giudiziale e tutti gli adempimenti devono essere acquisite dal cancelliere giudiziario. Tale verbale costituisce un surrogato dell'atto notarile

### SU 18641/2022 in tema di trasferimento immobiliare in sede di scioglimento del matrimonio, si occupa della natura giuridica del diritto di godimento della casa familiare.

Sul punto, la Seconda Sezione ha evidenziato che si sono formati due differenti indirizzi interpretativi dottrinal-giurisprudenziali: 
1. secondo un primo orientamento, condiviso dall'impugnata sentenza, l'assegnazione del godimento della casa familiare in sede di separazione personale o divorzio dei coniugi non dovrebbe essere considerata al fine della determinazione del valore di mercato del bene in sede di divisione dell'immobile in comproprietà tra i coniugi e ciò anche quando il bene venga attribuito al coniuge titolare del diritto al godimento sullo stesso, atteso che un tale diritto è attribuito nell'esclusivo interesse dei figli e non del coniuge affidatario sicché, decurtandone il valore dalla stima del cespite, si realizzerebbe un'indebita locupletazione a favore del medesimo coniuge affidatario, potendo egli, dopo la divisione, ==alienare il bene a terzi senza alcun vincolo e per il prezzo integrale==.
2. Per altro orientamento, l'esistenza del vincolo derivante dall'assegnazione della casa coniugale e la sua opponibilità ai terzi determinerebbe una oggettiva contrazione del valore della proprietà, che si riflette sulla situazione dominicale del coniuge assegnatario e dei suoi aventi causa, fino a che detto provvedimento non sia modificato, con la conseguenza che nel giudizio di divisione si dovrebbe tener conto della portata di detto provvedimento in termini di incidenza sul valore del bene (anche, dunque, ai fini dei conguagli), e ciò indipendentemente dal fatto che il bene sia attribuito in piena proprietà all'uno o all'altro coniuge ovvero venduto a terzi.

In punto di natura del diritto di assegnazione della casa coniugale, le Sezioni Unite affermano che si tratti di un ==diritto di godimento sui generis, ossia originato dal provvedimento di assegnazione e non definibile come diritto reale o semplice vincolo di destinazione==.

Per quanto riguarda il regime della trascrizione, poi, si afferma che la mancata trascrizione del provvedimento di assegnazione della casa familiare esclude l'opponibilità del vincolo, oltre il periodo di nove anni dall'assegnazione, al terzo che abbia successivamente acquistato l'immobile dal coniuge che ne era proprietario, senza che assuma alcun rilievo la circostanza che il titolo di acquisto del terzo contenga l'indicazione specifica dell'esistenza del diritto del coniuge assegnatario.

Giungendo alla risoluzione del contrasto, le Sezioni unite affermano che deve essere condiviso l'indirizzo giurisprudenziale secondo il quale, nel caso in cui lo scioglimento della comunione immobiliare si attui mediante attribuzione dell'intero al coniuge affidatario della prole, ==il valore dell'immobile oggetto di divisione non può risentire del diritto di godimento già assegnato allo stesso a titolo di casa  coniugale, poiché esso viene ad essere assorbito o a confondersi con la proprietà attribuitagli per intero==, con la conseguenza che, ai fini della determinazione del conguaglio in favore dell'altro coniuge, bisognerà porre riferimento, in proporzione alla quota di cui era comproprietario, al valore venale dell'immobile attribuito in proprietà esclusiva all'altro coniuge, ==risultando, a tal fine, irrilevante la circostanza che nell'immobile stesso continuino a vivere i figli minori o non ancora autosufficienti rimasti affidati allo stesso coniuge divenutone proprietario esclusivo, in quanto il relativo aspetto continua a rientrare nell'ambito dei complessivi e reciproci obblighi di mantenimento== della prole da regolamentare nella sede propria, con la eventuale modificazione in proposito dell'assegno di mantenimento.

Il Collegio, ancora, ritiene incontestabile la sussistenza di una completa ==autonomia tra l'istituto dell'assegnazione della casa coniugale e quello della divisione dell'immobile adibito a tale destinazione conseguente allo scioglimento della comunione==: il provvedimento di assegnazione trova fondamento in presupposti del tutto autonomi dal titolo dominicale che lega i coniugi all'immobile adibito a casa familiare e, in virtù della sua riconosciuta opponibilità per effetto della trascrizione (già prevista dall'art. 155-quater c.c. e ora dal vigente art. 337-sexies, comma 1, c.c.), il relativo vincolo continua ad insistere sul bene anche qualora quest'ultimo venga alienato a terzi.
Si aggiunge che, in base alla disciplina generale in tema di scioglimento della comunione immobiliare, ==ove trattasi di immobile non divisibile (art. 720 c.c.) e si proceda all'attribuzione dell'intero bene a uno dei comproprietari, scatta== quale applicazione della relativa regola generale - ==il conseguente obbligo di corresponsione a favore dell'altro della quota di conguaglio==; in tal caso, ovvero qualora il bene venga attribuito in proprietà esclusiva al coniuge che già ne godeva come casa coniugale, verrà a prodursi l'effetto della concentrazione in capo allo stesso coniuge di tale diritto di godimento e del diritto dominicale sull'intero immobile, che permane privo di vincoli, con la conseguenza che il primo, già derivante dal provvedimento di assegnazione giudiziale, risulterà assorbito dall'acquisito diritto in proprietà esclusiva dell'immobile stesso, il quale, secondo  le Sezioni Unite, ne determinerà l'estinzione. Inoltre, le Sezioni Unite affermano che ==l'attribuzione dell'immobile adibito a casa familiare in proprietà esclusiva dell'assegnatario in sede di divisione configura una causa automatica di estinzione del diritto di godimento con tale destinazione==, che comporta il conferimento allo stesso immobile di un valore economico pieno corrispondente a quello venale di mercato: pertanto, così come avviene per le altre ipotesi in cui l'estinzione del diritto di abitazione dipende da un fatto giuridico (ad es. la morte del destinatario del provvedimento di assegnazione), anche in tale ipotesi la segnalazione pubblicitaria destinata a certificare l'avvenuta estinzione del vincolo ben potrà essere eseguita sulla scorta di un atto ricognitivo del già titolare del diritto di godimento, divenuto poi esclusivo proprietario dell'immobile (non ritenendosi necessaria in proposito una pronuncia giudiziale, la quale, in ogni caso, non potrebbe che sostanziarsi in una sentenza di accertamento del venir meno degli effetti della trascrizione conseguente alla cessazione del vincolo).
In definitiva, il Collegio è netto nel dire che l'immobile attribuito in proprietà esclusiva al coniuge già assegnatario quale casa coniugale non può considerarsi decurtato di alcuna utilità, posto che la qualità di titolare del diritto dominicale e quella di titolare del diritto di godimento vengono a coincidere: non si configura, in altri termini, alcun diritto altrui che limiti le facoltà di godimento del coniuge attributario dell'intero - e già assegnatario in quanto affidatario della prole - e sia, perciò, idoneo a comportare la diminuzione del valore di mercato del bene.

Per la Corte di Cassazione, in conclusione, ==riconoscere al coniuge attributario dell'immobile per intero una decurtazione del conguaglio dovuto all'altro coniuge già comproprietario, in virtù del diritto di godimento già riconosciutogli con l'assegnazione, costituirebbe un suo ingiustificato arricchimento==, ==in quanto egli si troverebbe come più volte posto in risalto - ad essere titolare di un bene non gravato da alcun diritto altrui, in virtù della produzione del suddetto effetto estintivo.==

Di contro, si osserva, nell'ipotesi in cui la comunione immobiliare venga sciolta a seguito della divisione giudiziale con l'attribuzione dell'immobile in proprietà esclusiva a favore del coniuge non assegnatario dello stesso quale casa coniugale (e non affidatario della prole), quest'ultimo si troverà in una situazione comparabile a quella del terzo acquirente dell'intero (a seguito di aggiudicazione in esito al procedimento divisionale, con le relative valutazioni del caso ad opera dell'ausiliario tecnico del giudice), ovvero diventerà titolare di un diritto di proprietà il cui valore dovrà essere decurtato dalla limitazione delle facoltà di godimento da correlare all'assegnazione dell'immobile al coniuge affidatario della prole, permanendo il relativo vincolo sullo stesso con i relativi effetti pregiudizievoli derivanti anche dalla sua trascrizione ed opponibilità ai terzi ai sensi dell'art. 2643 c.c. .
==Ne deriva, per le Sezioni Unite, una soluzione differenziata del valore dell'immobile, a seconda che il medesimo sia assegnato in proprietà esclusiva al coniuge che (per essere residente con i figli o affidatario degli stessi) aveva su di esso il diritto di cui al citato art. 337-sexies, comma 1, c.c. (già art. 115-quater c.c.) ovvero, in alternativa, sia trasferito in proprietà per l'intero all'altro coniuge, o venduto ad un terzo, posto che, in questi due ultimi casi, il diritto di godimento in capo all'altro coniuge continua a sussistere==
### Obblighi di mantenimento in sede di separazione e divorzio
L'assegno di mantenimento è previsto in sede di separazione
L. 898/1970 disciplina l'assegno divorzile
Le differenze: l'assegno di mantenimento trova fondamento in un rapporto che continua ad esistere, non si estingue, l'assegno divorzile rientra nella solidarietà post-coniugale;

Giurisprudenza sulla natura polifunzionale dell'assegno divorzile

### Regimi patrimoniali: la comunione legale
Comunione convenzionale, separazione dei beni, fondo patrimoniale (convenzione matrimoniale sui generis, in quanto non generale ma avente ad oggetto specifici beni)

##### La comunione legale
- Non è autonomo soggetto di diritto, in quanto non c'è alcuna norma di legge che vi attribuisca autonoma soggettività; la legge sembra presupporre la natura non soggettiva, prevedendo che entrino in comunione i beni.
- non è patrimonio separato, perché manca disciplina legale che fondi l'effetto segregativo. Inoltre la disciplina della comunione (art. 189 cc) consente la soddisfacibilità dei crediti personali sui beni in comunione
- può ritenersi una comunione su quote (al pari della comunione ordinaria, in cui oggetto di proprietà dei singoli è la quota - liberamente disponibile)? La comunione legale è ritenuta, secondo la tesi prevalente, ==una comunione senza quote== (a mani riunite), solidale, in quanto ciascun coniuge è titolare dell'intero, di un diritto integrale e non parziale avente ad oggetto la totalità dei beni che entrano in comunione. Questo sebbene la comunione legale non costituisca un diritto solitario ed esclusivo. La disciplina della comunione (divisa in quote) viene in rilievo con riferimento all'art. 189 c. 2, sia al momento dello scioglimento della comunione.
- La differenza tra comunione legale e ordinaria è rilevante sul piano della disciplina:
	- i beni oggetto di comunione legale possono formare oggetto di amministrazione disgiuntiva solo per gli atti di ordinaria amministrazione, viceversa per quelli di straordinaria amministrazione (per l'impatto che esercitano sul patrimonio comune o sulle esigenze della vita familiare; ad es. l'acquisto di un bene non è straordinario, in quanto accrescitivo dal patrimonio della comunione, a meno che non sia compiuto attingendo dalla provvista attinta dal patrimonio comune) è congiuntiva. La comunione ordinaria è retta invece dalla regola maggioritaria.
	- Gli atti di straordinaria amministrazione compiuti da uno solo dei coniugi (ad es. vendita di cosa comune da parte di uno dei coniugi), gli effetti vanno distinti a seconda che l'atto abbia ad oggetto immobili/mobili registrati o mobili non registrati [[Lezione 13 - Singoli diritti reali]]: 
		- in quest'ultimo caso, un simile atto dismissivo espone il coniuge alienante solo a responsabilità nei confronti dell'altro (pretermesso), mentre il terzo fa sempre salvo il suo acquisto - v'è qui una deroga all'art. 1153 cc (l'acquisto è in un certo modo a non domino, in quanto temperato dal fatto che il coniuge è comproprietario ma in modo non solitario)
		- per gli immobili e i mobili registrati è prevista una speciale azione di annullamento (art. 184 cc) in favore del coniuge pretermesso, che non è stata parte del contratto (esperibile solo da questi, è ritenuta infatti azione personalissima non esperibile neppure dal creditore in via surrogatoria nè dall'erede del coniuge) con cui si invalida un contratto formalmente stipulato inter alios. Inoltre, il solo coniuge pretermesso è legittimato a convalidare questo contratto. L'azione è proponibile nel ristretto termine annuale e (secondo la giurisprudenza) la prescrizione decorre immediatamente e non è sospeso in base alla regola generale dall'esistenza di un rapporto tra coniugi ex 2941 cc (questo si ritiene perché l'azione è esperita contro il terzo, pur se con l.c.n. del coniuge). Questo perché l'assenza del negozio autorizzatorio dell'altro coniuge si ridonda sulla validità dell'acquisto del terzo. In caso di decorso infruttuoso  del tempo l'acquisto sarà inattaccabile, ma resta ferma la responsabilità risarcitoria esperibile nei confronti dell'altro coniuge (eventualmente anche in forma specifica ex 2058 cc)
		- Il terzo acquirente da uno dei coniugi, che subisca l'azione di annullamento ex 184 cc potrà agire verso il coniuge che gli ha venduto il bene facendo valere la responsabilità da conoscenza di cause di invalidità (1338 cc)
		- La giurisprudenza ha ritenuto di tutelare il terzo che abbia acquistato in buona fede e a titolo oneroso, facendo salvo il suo acquisto applicando analogicamente l'art. 1445 cc (SU 2009). Tesi non condivisibile dato che l'art. 1445 fa riferimento all'acquisto operato da un terzo in via derivativa e che non sia parte del contratto annullato.

L'acquisto compiuto a titolo originario cade in comunione? Bisogna valutare se l'acquisto derivi dall'attività lavorativa di uno dei coniugi (invenzione) o da un bene di proprietà esclusiva di uno dei coniugi (accessione o specificazione); 

#### Rifiuto di coacquisto (179 cc)
Su 22755/2009 (ancora oggi diritto vivente), supera la tesi del 1989 (Cass. I 2688): muovendo dal presupposto che le norme in tema di comunione sono in larga parte inderogabili, poste anche a tutela di interessi pubblici, l'esclusione del bene dalla comunione non dipende dalla dichiarazione del coniuge non acquirente, ma dalla sussistenza dei requisiti di cui alle lettere c, d ed f. ==La dichiarazione dell'altro coniuge==, pur se necessaria, non è sufficiente, ==non haquindi natura negoziale==, ==ma meramente ricognitiva== (ha efficacia processuale di inversione dell'onere della prova), di una condivisione di intenti (con riferimento alle lettere C e D, si attesta che il bene sarà destinato all'uso personale di uno dei coniugi, mentre ha efficacia confessoria quanto alla lett. F - beni acquistati con il prezzo del trasferimento di beni personali). Nè vale richiamare il principio dell'autonomia negoziale o il divieto di arricchimento imposto. I coniugi optano una scelta al momento del regime patrimoniale del matrimonio. Una volta optato per il regime della comunione legale i coniugi sanno che si applicherà ex lege il regime per cui il rifiuto del coacquisto opera nei casi di cui alle lettere c,d ed F. Non è possibile sottrarre a tale regime beni non ricompresi sulla base della volontà ex post dei coniugi. 
Di conseguenza è possibile agire con azione di accertamento negativo per verificare l'insussistenza dei presupposti per l'esclusione del coacquisto. Questo sempre che sia revocata la confessione (che ha valore di prova legale) per la lettera F, che è possibile in casi eccezionali (errore di fatto e violenza).
Affermazione che è andata sfumandosi nella giurisprudenza successiva, che ritiene che il coniuge possa sempre esperire l'azione di accertamento negativo, senza necessità di previa revoca della dichiarazione confessoria. Questo sulla base dell'assunto che la dichiarazione di rifiuto del coacquisto non ha regolarmente natura confessoria, anche nel caso di provenienza delle somme da bene personale, in quanto non si accerta un fatto ma si qualifica giuridicamente, a meno che non si abbia l'accertamento di un fatto a sè negativo.

Quest'esito interpretativo è criticato da buona parte della dottrina, che evidenzia come se la sussistenza dei requisiti oggettivi del bene non è sufficiente per escluderlo dalla comunione, in quanto ci vuole comunque la dichiarazione dell'altro coniuge, allora ad essa deve riconoscersi natura negozialae - in quanto a tale dichiarazione conseguono effetti giuridici voluti dal dichiarante. Anche un'applicazione moderna del divieto di arricchimento imposto deporrebbero nel senso dell'autonomia negoziale e possibilità che il rifiuto possa trovare applicazione anche al di fuori dei casi tipizzati dal legislatore. L'autonomia negoziale in quest'ambito non si eserciterebbe solo ab initio, ma anche in costanza di matrimonio mediante questa dichiarazione negoziale - che non è solo posta a tutela di un interesse pubblico, ma anche privato dei coniugi.
Ma come giustificare la tipizzazione dell'ult. co. del 179 cc? Ritenendo la norma non limitativa dell'autonomia negoziale, ma esemplificativa: il legislatore avrebbe elencato i beni di cui alle lettere C, D ed F (beni per cui la caratteristica personalità è oggettivamente incerta) ricostruendole come contratti sulla mancata riconduzione di beni che altrimenti sarebbero ricondotti alla comunione (contratti sulla mancata inclusione in comunione di detti beni). La norma non limiterebbe la portata di tale contratto ai soli casi previsti dalla legge.
La tesi non è rimasta confinata alla sola dottrina. 

Cass. 20336/2021: donazione indiretta (atto che, pur non avendo forma donativa, conduce ad un effetto liberale) fatta in favore di uno dei coniugi da un terzo (ad es. il genitore del donatario), diventano personali ex 179 lett. B al pari delle donazioni dirette (cui la norma fa espressamente riferimento) e non rientrano nel campo del rifiuto del coacquisto. Questo perché vi è l'esigenza di tutelare la volontà del disponente (il donante ha inteso arricchire il coniuge donatario) e per evitare una dispersione del patrimonio familiare ove il bene cadesse in comunione legale (in particolare la sua divisione in caso di scioglimento della comunione) ed anche perché non è ammesso rifiuto di coacquisto (in quanto non ritenuto atto negoziabile applicabile al di fuori dei casi di cui alle lettere C D ed F).
Critiche alla sentenza: 1. Sistematica, quando il legislatore ha voluto estendere alle donazioni indirette il regime di quelle dirette, lo ha fatto espressamente (737, 809 cc); 2. esigenze di tutela dell'affidamento dei terzi: la natura indiretta della donazione non è palese (ad es. vendita a prezzo irrisorio, negotium mixtum cum donatione), ma emerge dopo un'attività di ermeneutica contrattuale. Tali esigenze di affidamento vanno tutelate mediante la ricomprensione di tali beni nella comunione legale.
Il caso del 2021 riguardava in particolare l'intestazione di beni in nome altrui (donazione indiretta di immobile): la Cassazione ritiene applicabile l'art. 179 lett. B. In realtà nel caso in esame il bene è stato acquistato in parte anche con denaro proprio del donatario: la Cassazione ritiene il bene in parte personale (nella parte pagata con il denaro di provenienza donativa), mentre per la parte oggetto di acquisto con denaro in comunione di proprietà comune.
La tesi contrasta con la giurisprudenza maggioritaria in tema di negozi misti (negotium mixtum cum donatione), che adotta il ==criterio della prevalenza== (si dà applicazione alla disciplina del tipo negoziale prevalente)

#### Scioglimento della comunione
Sono tipizzate e non si ritiene siano estensibili analogicamente (a differenza che nella comunione ordinaria, ispirata al favor divisionis, lo scioglimento della comunione legale si verifica solo in ipotesi patologiche - favor comunionis).
La comunione de residuo riguatda i beni esistenti al momento dello scioglimento della comunione (art 178)

#### Fondo patrimoniale (170 cc)
Il codice adotta un criterio soggettivo: l'esecuzione non può aver luogo su debiti che il creditore sa siano stati contratti per scopi estranei. E' soggettivo e unilaterale [[Le proprietà funzionali - negozio di destinazione, trust, affidamento fiduciario#^3e37b6]]

L'annotazione di scioglimento della comunione ex 191 cc opera solo tra i coniugi, mentre per i terzi bisogna guardarsi all'art. 2659 cc (nota di trascrizione), pubblicità risultante dai registri immobiliari

## Filiazione
Superata nel 2012 la distinzione tra figli legittimi e naturali, in concreto la distinzione tra figli nati nel e fuori dal matrimonio continua ad assumere rilevanza. Il riconoscimento (con atto solenne o sentenza resa nel giudizio di riconoscimento) è necessario per l'acquisto della qualifica di figlio naturale. La legge consente l'impugnazione per difetto di veridicità dall'autore della dichiarazione (art. 263 cc). 

SU 8268/2023: La rimozione dello stato di figlio nato nel matrimonio è condizione imprescindibile per l'esercizio dell'azione di riconoscimento del figlio nato fuori dal matrimonio. Sicché fra i due giudizi v'è un rapporto di pregiudizialità-dipendenza. Nel caso in cui i due giudizi pendano contemporaneamente, è necessario che il giudice di disconoscimento si pronunci prioritariamente, mentre quello di riconoscimento sospenda per pregiudizialità (ex 295 cc)

C. Cost. 32/2021: adotta una pronuncia di inammissibilità della questione con monito al legislatore, tale per cui sono necessari interventi volti ad adeguare la realtà giuridica a quella fattuale
C. Cost. 33/2021 (su maternità surrogata): anch'essa monitoria, rimettendo al legislatore il compito di intervenire
La Corte evidenzia l'insufficienza dello strumento dell'adozione in casi particolari (art. 44 c. 1 lett. D, L. 184/1983 - che consente l'adozione di "minori che non versino in stato di abbandono"), che ha delle caratteristiche del tutto particolari: è necessario il consenso del genitore biologico,
C. Cost. 79/2022 ha dichiarato incostituzionale la non costituzione del rapporto parentale con la famiglia dell'adottante (art. 300 cc)

# Successioni
#### Divieto di patti successori (458 cc)
- Patti Istitutivi (ad es. le donazioni mortis causa irrevocabili o mandato irrevocabile post mortem)

### Possibilità per il creditore dell'erede di surrogarsi nell'esercizio dell'azione di riduzione di disposizioni lesive della legittima



