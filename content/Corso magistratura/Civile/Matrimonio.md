---
Fonti
- art. 29 Cost.
- art. 107 cc (matrimonio-atto)
- art. 143 cc (matrimonio-rapporto/comunione di vita)
---
Istituto introdotto nell'ordinamento interno con il Codice del 1865. Il legislatore ne ha disciplinato analiticamente sia regime che effetti, senza dettarne una definizione espressa.

E' l'==atto da cui trae origine un vincolo giuridico tra due persone di sesso diverso preordinato a costituire una stabile comunione di vita che si rivolge a un tempo ai rapporti sia di carattere spirituale che di carattere materiale. ==
La questione non esaurisce la propria rilevanza sul piano meramente descrittivo, ma presenta utilità anche sul piano applicativo, specie laddove si debba accertare se una convivenza possa essere qualificata come more uxorio ai fini dei diritti spettanti al convivente in tema di successione nel contratto di locazione o di risarcibilità dei danni subiti a causa della perdita del partner causata da fatto illecito altrui.
Secondo la giurisprudenza il matrimonio è caratterizzato da ==communio omnis vitae== (Cass 7025/1983): ossia comunione materiale e spirituale di vita e interessi tra i coniugi che involge ogni aspetto dell'unione coniugale e ceh presuppone due distinte realtà: l'affectio coniugalis sul piano soggettivo e il consortium vitae, come oggettiva organizzazione comune di vita e mezzi

Il matrimonio possiede delle caratteristiche fondamentali:
- E' ==istituto complesso==, ricomprendendo sia l'atto con cui avviene la dichiarazione di volontà (matrimonium in fieri) che il rapporto che ne deriva (matrimonium in facto) e che si sostanzia in una serie di diritti e doveri reciproci
- ==E' egualitario==: i coniugi assumono stessi diritti e doveri (art. 143 cc, 29 c. 2 Cost. e 14 CEDU, 9 CDFUE): caratteristica emersa anche in una pronuncia della giurisprudenza costituzionale (C. Cost. 286/2016 che ha riconosciuto il diritto dei genitori di registrare il neonato con il doppio cognome, quello materno cui segue il paterno) in forza di un accordo avvenuto al momento della nascita, con la specificazione che in mancanza di tale accordo resta valida la generale previsione che attribuisce il cognome paterno
- Altra caratteristica è la ==fedeltà==: il matrimonio è esclusivo, monogamico e fondato sulla reciproca lealtà tra coniugi
- E' ==espansivo==: realizza rapporto di affinità (art. 78 cc) ed è di durata indeterminata
- E' ==indisponibile== in quanto oggetto di disciplina imperativa che limita l'autonomia negoziale precludendo regolamenti convenzionali derogatori del regime legale.

### Matrimonio come atto, caratteristiche del negozio matrimoniale
Il matrimonio presenta tre caratteristiche:
1. ==è un negozio bilaterale==, perché richiede una dichiarazione convergente di volontà non viziata dei nubendi;
2. ==è atto solenne==, perché deve avere le forme richieste dalla legge
3. ==è atto puro==, ai sensi dell'art. 108 cc, in quanto non tollera termini o condizioni ed è atto naturalmente incoercibile, perché rappresenta la massima manifestazione di spontaneità dell'uomo

La ricostruzione del matrimonio come negozio bilaterale è oggi pacifica: tuttavia, tale qualificazione è frutto della ==privatizzazione del diritto alla famiglia, con riforma del 1975==. Prima della riforma, il matrimonio era reputato un atto statuale, imputabile all'ufficiale dello stato civile che, con la sua dichiarazione, perfezionava il matrimonio (la volontà dei coniiugi era mero presupposto legale di efficacia dell'atto costitutivo)
In seguito, si è affermata una posizione ==mediana== che riconosceva egualmente una centralità necessaria alla volontà dell'ufficiale dello stato civile, ma riteneva il matrimonio ==negozio trilaterale==, alla cui costituzione occrreva il concorso contestuale e necessariamente rilevante della volontà dei nubendi e dell'ufficiale celebrante.
Dopo la riforma del 1975 è pacifico che il matrimonio sia ==bilaterale, in cui le dichiarazioni di volontà sono esclusivamente quelle dei coniugi== e in cui il PU ha rilevanza esterna all'atto, con una funzione meramente ricognitivo-certificativa della volontà altrui.

Contenuto dell'atto: il matrimonio è ==negozio a contenuto non patrimoniale==. Esso dà vita ad una comunità fra persone spirituale e fisica, in cui gli asssetti patrimoniali sono secondari e in qualche misura accessori.
Avendo questo carattere non patrimoniale, è regolato da una disciplina diversa da quella prevista dal codice civile in materia di contratto e di obbligazioni, ai sensi rispettivamente degli artt. 1321 cc e 1173 cc (dato che per la qualifica come contratto è necessario che il negozio abbia ad oggetto un rapporto giuridico patrimoniale ex 1174 cc, così come è necessario che un'obbligazione per essere considerata tale preveda delle prestazioni passibili di valutazione economica). Il matrimonio, pertanto, può essere definito come ==negozio di diritto familiare non contrattuale==. 

Occorre distinguere il contenuto essenziale del matrimonio, dagli ==Accordi integrativi e accessori riguardanti profili di carattere patrimoniale==, come le convenzioni matrimoniali.
In tale circostanza si è in presenza di un negozio principale, non contrattuale, al quale accede un vero e proprio contratto che regola i profili patrimoniali, inquadrabile nell'ambito della disciplina dell'art. 1174 ss cc. Al riguardo occorre sottolineare che non è indifferente verificare se la controversia oggetto del giudizio verta sul matrimonio come negozio personale, o sui contratti accessori al matrimonio, che disciplinano i profili patrimoniali, perché al primo non sono applicabili, se non per analogia e in quanto espressione di principi generali,==le norme del codice civile sui contratti, che invece trovano applicazione alle convenzioni patrimoniali.==

### Forme di matrimonio e caratteristiche essenziali
Il sistema matrimoniale italiano è caratterizzato dalla compresenza di due modelli diversi:
- Civile, assoggettato alla disciplina statale sotto ogni profilo
- Concordatario, celebrato secondo le regole proprie del diritto canonico e a cui sono riconosciuti effetti civili, se sia stato osservato l'onere di trascrizione nel registro degli atti dello stato civile italiano. Regolato sia dall'ordinamento canonico, quanto ai profili dell'atto, che dalla legge italiana per quanto riguarda il rapporto. Ne consegue una differenziazione disciplinare che investe non solo la forma della celebrazione, ma anche i presupposti per contrarre matrimonio, gli impedimenti e conseguente regime delle invalidità, senza trascurare i profili di giurisdizione.
	- Il matrimonio concordatario implica la concorrenza del giudice canonico in materia di nullità, mentre al solo giudice italiano restano devolute le controversie inerenti al rapporto (ossia rapporti personali e patrimoniali tra coniugi, filiazione, separazione e divorzio).

### Condizioni necessarie per contrarre matrimonio (artt. 84 a 89 cc)
Anche detti impedimenti matrimoniali: si distingue tra dirimenti e impedienti (mera sanzione di ammenda)
- art. 84 cc (minore età): impedimento non disponibile, sino a quando il soggetto non abbia compiuto almeno 16 anni (compiuti i quali è prevista possibilità di autorizzazione giudiziaria)
- interdizione (85): soggetto giudizialmente dichiarato interdetto per infermità mentale. L'impedimento non si applica all'interdetto legale, mentre la norma tace con riguardo all'inabilitato. Quest'ultimo è libero di sposarsi, salvo impugnare il matrimonio contratto in stato di incapacità di intendere e di volere, salvo coabitazione protratta per un anno dopo il recupero delle piene facoltà mentali (art. 120 cc)
- libertà di stato (86): chi vincolato da un precedente matrimonio giuridicamente efficace
- parentela (87 cc) sempre dirimente, a meno che il tribunale non possa concedere la dispensa
- Delitto (88 cc): omicidio tentato o consumato da parte di un nubendo sul coniuge dell'altro, purché non colposo o preterintenzionale e in ogni caso accertato con sentenza passata in giudicato
- Impedienti sono il divieto di nuove nozze (cd lutto vedovile), al fine di evitare incertezze sulla paternità di un eventuale figlio (turbatio sanguinis)

### Invalidità del matrimonio
L'intervento riformatore del 1975 ha ampliato la gamma delle invalidità matrimoniale, conferendo maggiore rilevanza all'errore e contemplando in modo espresso l'impugnabilità del matrimonio per simulazione.
Va osservato che le mere irregolarità non determinano mai invalidità dell'atto, potendo essere sanzionate con una semplice ammenda nei casi previsti dagli artt. 134 ss cc.

Giurisprudenza e parte della dottrina distinguono poi dalla ipotesi di invalidità del matrimonio quella della sua ==inesistenza==, che si configurerebbe in caso di fattispecie non astrattamente rispondente all'idea del matrimonio a causa di profonde anormalità che ne snaturino struttura e funzione. Tale distinzione conserverebbe residua utilità allorché si tratti di applicare la norma sul matrimonio putativo, che presuppone un matrimonio nullo, ma celebrato effettivamente, o la norma penale che prevede l'estinzione del reato di bigamia in caso di dichiarata nullità di uno dei due matrimoni (art. 556 cp), dato che viceversa in caso di matrimonio inesistente non sarebbe neppure configurabile il reato.

L'opinione prevalente classifica le ipotesi di invalidità del matrimonio ricorrendo alla tradizionale distinzione tra ==nullità e annullabilità==, ancorché si osservi come in tale specifico ambito del diritto privato la differenza tra le due categorie presenta una ridotta rilevanz sul piano della disciplina se si eccettua l'importanza che la distinzione riveste quanto al termine di prescrizione dell'azione (la giurisprudenza, nonostante un'impostazione minoritaria affermi la generale imprescrittibilità di entrambe le azioni, ritiene imprescrittibile la sola azione di nullità, invece per quella annullabilità applica il termine decennale, e non quello abbreviato quinquennale previsto in tema di contratto dall'art. 1442 cc)
- La rilevanza della qualificazione in termini di nullità o annullabilità dell'invalidità matrimoniale ai fini del diverso regime prescrizionale è peraltro attenuata sul piano pratico dalle ipotesi in cui è lo stesso legislatore a sstabilire un ==termine, tuttavia di decadenza== ai fini dell'impugnativa (art. 117 c. 2 e 4, annuale per l'impugnazione del matrimonio per maggiore età e parenti e affini in difetto di previa autorizzazione; o 123 cc in tema di matrimonio simulato)
- Anche sul piano della legittimazione ad agire, vi sono casi di annullabilità in cui l'azione non è riservata al solo soggetto nel cui interesse l'azione è prevista, ma a chiunque abbia un interesse legittimo e attuale alla sua impugnazione (art. 117 c. 1), al punto che la dottrina parla di ==annullabilità assoluta==; l'estensione della legittimazione è prevista in caso di matrimonio contratto da interdetto (85) o minore (84) o senza autorizzazione in presernza di divieti dispensabili (87 cc)
La distinzione tra nullità e annullabilità conserva ==valenza descrittiva e classificatoria==, consentendo di qualificare le singole fattispecie nell'una o nell'altra categoria:
- Sono classificate come ipotesi di nullità: assenza di libertà di stato (art. 86, cui può equipararsi il matrimonio del coniuge presunto morto, artt. 65 e 68 ove si accerti in seguito che costui è vivo); divieti parentali non dispensabili (87 cc); impedimentum criminis (88); matrimonio non volontario, in assenza di consesno (violenza, ipnosi, intossicazione da alcol e droga, matrimonio ioci causa)
- Annullabilità per vizi minori: matrimonio contratto in presenza di divieti dispensabili (art. 87 c. 4 cc), minore infrasedicenne o ultrasedicenne senza autorizzazione del tribunale ex 84 cc; interdetto per infermità di mente (119); incapace di intendere o di volere (120); vizi del consenso (122 cc)

### Delibazione di sentenza ecclesiastica di nullità: il rapporto sana l'invalidità
Una questione che ha interessato la giurisprudenza riguarda la delibabilità di sentenze ecclesiastiche di nullità di matrimonio, cui sia, comunque, seguito un lungo periodo di convivenza.
1. Un primo orientamento sostiene la contrarietà all'ordine pubblico di quelle sentenze che non abbiano prestato considerazione all'art. 123 c. 2 (preclusione dell'azione di simulazione in caso di convivenza), poiché la pienezza della convivenza morale e materiale dei coniugi precluderebbe ogni possibilità di far valere vizi simulatori dell'atto mtrimoniale
2. Per un secondo orientamento, la convivenza dei coniugi successiva alla celebrazione del matrimonio non è espressiva delle norme fondamentali che disciplinano il matrimonio e non è pertanto ostativa, sotto il profilo dell'ordine pubblico interno, alla delibazione di sentenza ecclesiastica di nullità del matrimonio canonico (cass. 8926/2012)
3. Le SU 16379/2014 hanno composto il contrasto con l'affermazione nell'interesse pubblico, secondo cui la ==convivenza coniugale, prolungata per oltre 3 anni dopo le nozze== (termine mutuato dalla L. su adozione art. 6 L. 184/1983, confermato sul punto da L. 149/2001) ==rende autonomo e indipendente il matrimonio-rapporto== perché esprime una reale volontà delle parti di convalidare il rapporto civile e dar vita ad una famiglia, comunione di vita caratterizzata dal rispetto di diritti e obblighi reciproci, che impedisce la delibabilità di una sentenza ecclesiastica di nullità di detto matrimonio. La Corte supera la critica per cui la convivenza, anche se protrattasi per un certo tempo dopo il matrimonio, non sarebbe idonea ad integrare una "norma di ordine pubblico interno", ostativa all'efficacia nella Repubblica italiana della sentenza canonica di nullità del matrimonio e il superamento di tale critica è stato decisivo per la composizione del contrasto. ==Determinante è il richiamo all'incidenza inderogabile della manifestazione del consenso che giustifica il rilievo conferito al "rapporto coniugale"== che, nato dall'atto, si realizza nella convivenza e nella prolungata coabitazione familiare. Trova così piena conferma la distinzione tra matrimonio-atto e matrimonio-rapporto, sia la situazione giuridica qualificata come convivenza familiare tra coniugi o come coniugi - riconducibile al matrimonio-rapporto che ha fondamento nella Costituzione (art. 29 c. 2), Corti Europee dei diritti e legislazione italiana (143 c. 2 e 3, 144 e 147)

### Matrimonio simulato (123)
Le parti, pur convenendo di escludere l'attuazione di diritti e obblighi, ==vogliono effettivamente conseguire lo status coniugale== e con esso il vincolo che a esso dà consistenza, ma ==per scopi divergenti dalla causa tipica del negozio matrimoniale== (dar vita ad un consortium omnis vitae e ad uno stabile nucleo familiare): ad es. si ricorre al matrimonio simulato per ottenere la cittadinanza o legittimare un figlio naturale
Prevale in dottrina l'idea che il ==matrimonio simulato sia cosa altra rispetto al contratto simulato==, in virtù dell'evidente considerazione che mentre il contratto simulato non ha efficacia per le parti (1414 cc), ==il matrimonio simulato è solo annullabile. ==
Ai sensi dell'art. 123 c. 2 l'azione di annullabilità non è più proponibile trascorso il termine decadenziale di 1 anno o se sia iniziata la convivenza (da distinguersi dalla mera coabitazione contemplata dagli artt. 119, 120 e 122 cc specie in termini di affectio coniugalis)

### Matrimonio putativo (128 cc)
Ipotesi eccezionale di rilevanza giuridica del matrimonio invalido, contratto in buona fede da uno dei coniugi.

La fattispecie del matrimonio putativo costituisce tradizionale appiglio per quella dottrina che sostiene la possibilità che un atto nullo sia sanato e possa conseguentemente produrre i propri effetti tipici. Tale opinione viene tuttavia generalmente resipnta sulla base del rilievo che l'art. 128 cc descrive una ==fattispecie complessa==, nel contesto della quale l'invalidità del matrimonio costituisce solo un elemento, e che la disciplina concreta dimostra come gli effetti del matrimonio putativo siano limitati nel tempo:
La rilevanza di taluni limitati effetti si spiega con la necessità di attribuire la qualifica giuridica di "matrimonio" ad un rapporto sorto sulla bae di un atto invalido, al fine di sortire adeguata tutela ad alcuni soggetti, a certe condizioni e limitatamente a taluni aspetti.

E' necessario:
- un atto di matrimonio, ancorché invalido
- il requisito soggettivo della buona fede di almeno uno dei coniugi (ignoranza della causa di invalidità, che in ossequio ai principi generali si presume al momento della celebrazione del matrimonio) - l'errore può essere di fatto o di diritto e non può consistere nel dubbio circa l'invalidità

Effetti:
- con riferimento ai figli, il matrimonio nullo ha gli effetti di un matrimonio valido (art. 128 c. 2), anche se entrambi i coniugi erano in mala fede, salvo che la nullità dipenda da incesto (128 c. 4). La mancata produzione di effetti per figli nati da incesto ha generato aspre critiche in dottrina, dato che in tal modo si farebbe pesare sui figli la condizione soggettiva dei genitori. Ad ogni modo ex 251 cc è oggi consentito il riconoscimento anche di figli nati da incesto, previa autorizzazione del giudice e avuto riguardo all'interesse del figlio.
- con riferimento ai coniugi, la produzione degli effetti è determinata dalla buona fede di essi: 
	- qualora sussista la buona fede o il loro consenso è stato estorto con violenza o determinato da timore di eccezionale gravità derivante da cause esterne, gli effetti del matrimonio si producono sino al giorno del passaggio in giudicato della sentenza che pronunzia la nullità (128 c. 1)
	- quanto agli effetti successivi all'annullamento del matrimonio (art. 129 cc), se entrambi erano in buona fede il giudice può disporre a carico di uno di essi l'obbligo di corrispondere somme periodiche di denaro, in proporzione alle proprie sostanze (in sostanza vero e proprio mantenimento, avendo riguardo il quantum debeatur al tenore di vita tenuto dai coniugi). La giurisprudenza ha precisato che tale obbligazione può essere assistita da garanzie reali o personali disposte dal giudice medesimo, analogamente alla disciplina in tema di assegno di separazione o divorzile.
	- Qualora in buona fede sia solo uno dei coniugi, l'altro coniuge, cui sia imputabile l'invalidità del matrimono, è obbligato a corrispondere una congrua indennità per un periodo non superiore a 3 anni, anche in mancanza di danno sofferto. Egli è altresì tenuto a prestare gli alimenti, sempre che non vi siano altri obbligati (129-bis cc)