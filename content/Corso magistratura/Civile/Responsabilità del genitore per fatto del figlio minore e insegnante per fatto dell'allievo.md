A differenza del 2047, il 2048 fonda una responsabilità sostanzialmente oggettiva per opera degli interventi giurisprudenziali e aggiuntiva rispetto a quella dell' autore materiale. 

La giurisprudenza afferma che il genitore risponde per culpa in vigilando (come nel 2047), per la violazione dell'obbligo di vigilanza che incombe sul genitore in quanto tale. Tale responsabilità si estende anche ai casi in cui non sia materialmente possibile l'esercizio del potere di vigilanza perché il minore non si trovava nella sfera di controllo del genitore.
Il genitore risponde anche per la culpa in educando, perché il fatto commesso dal minore può denotare un ulteriore profilo di responsabilità del genitore (presunta), di non aver compiutamente adempiuto agli obblighi educativi nei confronti del figlio.
Si restringe sensibilmente l'area della prova liberatoria.

La giurisprudenza finisce, inoltre, per oggettivizzare la responsabilità del genitore perché presume la colpa in educando dalle modalità di commissione del fatto. Se il fatto commesso dal minore è particolarmente offensivo, emerge in re ipsa la culpa in educando del genitore.

Il genitore va esente da responsabilità sostanzialmente provando il caso fortuito, ossia un elemento estraneo.

La giurisprudenza aggiunge che anche in caso di minore emancipato è configurabile responsabilità ex 2048 cc, sul quale comunque gravano obblighi educativi.

### Responsabilità dell'insegnante per illecito dell'allievo (c.2)
Norma si riferisce al caso di illecito che cagiona lesioni a terzi. Il caso di autolesioni è riconducibile, invece, per giurisprudenza costante (SU 2002) a quella contrattuale da contatto sociale (1218 cc)
La responsabilità dell'insegnante finisce per essere oggettiva, egli va esente da responsabilità solo se prova il caso fortuito, inteso in senso oggettivistico (circostanza imprevedibile, repentina, improvvisa, fattore idoneo ad interrompere il nesso di causalità). 
>Del fortuito possono essere date due letture diverse: oggettivistica, fattore idoneo ad interrompere il nesso di causalità; soggettivistica, minoritaria (Bianca), rientrerebbe nel fortuito anche la non rimproverabilità del presunto responsabile.