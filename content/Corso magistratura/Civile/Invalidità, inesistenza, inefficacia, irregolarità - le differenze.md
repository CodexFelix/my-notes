## Invalidità vs inesistenza
La sovrapposizione tra nullità e inesistenza discende dal diritto francese, ove il carattere tipico delle nullità (specie in ambito matrimoniale il matrimonio tra persone dello stesso sesso) poneva un vulnus di tutela, per colmare il quale venne elaborata la categoria concettuale dell'inesistenza.
Nel diritto italiano, invece, non si riscontrano le medesime ragioni che hanno originato l'assimilazione della nullità all'inesistenza, vista l'assenza di un principio di stretta tipicità delle nullità e la sussistenza delle nullità virtuali (1418 c.1, contrarietà a norme imperative)
NB: Anche in Italia si è parlato di inesistenza, con riferimento alle delibere societarie, per cui si riteneva per i vizi gravissimi sarebbe ammessa l'impugnativa. Parimenti per la sentenza inesistente (161 c. 2), priva di sottoscrizione del giudice.

L'inesistenza non è una categoria giuridica, ma metagiuridica, di inidoneità a regolare gli interessi privati.

Differenze:
- L'atto nullo, invalido, presuppone l'esistenza sul piano giuridico, la qualificabilità dell'atto come giuridicamente rilevante: si tratta di un fenomeno giuridico cui l'ordinamento conferisce rilevanza
	- Non è condivisibile l'approccio tipicamente effettuale, secondo cui l'improduttività di effetti ab origine implica l'irrilevanza giuridica e quindi l'inesistenza dell'atto
	- Gli effetti sono un posterius, una manifestazione dell'atto, non un criterio da cui ricavare l'esistenza del negozio giuridico
- L'inesistenza si caratterizza per l'insussistenza dei presupposti necessari per la qualificazione di un atto come giuridicamente rilevante (inqualificabilità, tesi di Bianca): è un mero quid facti, non un quid iuris, perché manca un fatto socialmente corrispondente alla nozione di contratto

- Ad ogni modo, ==il contratto nullo è produttivo di effetti giuridici, sia pur in casi eccezionali==:
	- conferma del testamento o della donazione nulli (590 e 799 cc): varie teorie a spiegazione: fattispecie complessa o a formazione progressiva? sanatoria, ossia rimozione del vizio? rinuncia al diritto o alla domanda?
	- conversione ex 1424 cc, se ricorrono requisiti di forma e sostanza [[Conversione e sanatoria del contratto]]
	- 2652 c. 6 cc: opponibilità al terzo della domanda di nullità in caso di trascrizione della domanda 5 anni dopo la data della trascrizione dell'acquisto di diritti
	- 1153-1155 cc sull'acquisto della proprietà di bene mobile in base a contratto nullo e al possesso
	- 2332 c. 2 per le società nulle, ove si stabilisce, che la nullità dichiarata dopo l'iscrizione nel registro delle imprese non pregiudica l'efficacia degli atti compiuti in nome della società
	- Contratto di lavoro nullo 2126 cc, spiegato con l'autosufficienza del negozio di attuazione e del rapporto contrattuale di fatto
	- Matrimonio putativo (185 cc)
Queste norme di disciplina o di trattamento ==presuppongono la rilevanza sul piano giuridico== della fattispecie, che è meritevole di trattamento. Il negozio nullo presenta i requisiti minimi per essere riconosciuto come esistente e in grado, potenzialmente, di ingenerare affidamento.
I concetti fin qui svolti rivestono una più marcata definizione ==nel diritto amministrativo==,==nel quale l'azione di nullità deve essere proposta nel termine decadenziale di 180 giorni.==

Casi specifici di DISTINZIONE tra ==nullità per mancanza di elementi essenziali== (1418 c. 2) del contratto e ==inesistenza del contratto per inqualificabilità== dello stesso:
- Accordo: inesistente se manca anche l'apparenza di questo (assenza totale di dichiarazioni del volere, cioé mancanza di proposta e accettazione); nullo in caso di mera divergenza bilaterale fra dichiarazione e volontà, così come nel caso di estrinsecazione di volontà a seguito di violenza
- Forma: inesistente se manca del tutto la forma, ossia una dichiarazione; nullo se manca requisito ad substantiam
- oggetto: inesistente se manca assolutamente un oggetto, es. compravendita di oggetto perito prima della stipula del contratto o mai venuto ad esistenza; nullo nel caso di indeterminatezza o indeterminabilità
- Causa: inesistente se il negozio ha causa radicalmente deficitaria (docendi causa, esempio a scopo didattico, o ioci causa, per scherzo).

## Invalidità vs inefficacia
- L'inefficacia è un attributo, una categoria generale che opera sul piano degli effetti
	- inefficacia può anche essere non remediale (da invalidità): l caso di condizione o termine anche di legge, condicio iuris, termine legale
	- l'inefficacia derivante da invalidità è tendenzialmente definitiva in quanto originaria
- Vi sono casi di provvedimento invalido, ma comunque efficace: il provvedimento annullabile o rescindibile è temporaneamente efficace

### Invalidità vs irregolarità
L'irregolarità (in senso proprio, semplice) è una difformità talmente minima dalla legge da non incidere, sul piano sostanziale, al perseguimento dello scopo e tale da impedire, sulla base di un giudizio ex ante, la caducazione degli effetti della stipulazione contrattuale.

L'irregolarità invalidante caratterizza invece il contratto nullo