L'imputazione dell'atto consiste nella destinazione dell'adempimento all'attuazione dell'obbligazione pendente.

Problematico il caso di sussistenza di più debiti omogenei e della necessità di individuare a quale debito imputare il pagamento.
Il nostro codice fissa più regole:
- 1193 c.c.: Volontà del debitore/solvens, che sceglie a quale debito si riferisce l'adempimento. 
- 1194 c.c.: Necessario il consenso del creditore quando il debitore voglia imputare il pagamento al capitale piuttosto che agli interessi/spese, come vuole la regola di cui al c. 2 dello stesso art. 1194, per cui si imputa prima agli interessi e poi al capitale.
- 1195 c.c.: Scelta del creditore nella quietanza ove il debitore non scelga.
- In mancanza di scelta delle parti, criteri suppletivi legali (1193 c. 2)

#### Quietanza (1199 cc)
Attestazione dell'avvenuto adempimento, deve essere rilasciata al momento dell'adempimento se il debitore lo richiede e si fa carico delle spese occorrenti (integra un vero e proprio diritto soggettivo del debitore al ricorrere di questi presupposti); può avvenire mediante consegna del titolo costitutivo del credito o annotazione sul titolo stesso degli estremi del pagamento.
##### Natura giuridica della quietanza
Tesi 1:
- Atto NON negoziale recettizio, avente ad oggetto il riconoscimento dell'avvenuto adempimento, assimilabile ad una confessione stragiudiziale (e non, come ritiene orientamento minoritario, negozio di accertamento)
- Valore prevalentemente probatorio, prova documentale che dimostra estinzione del rapporto obbligatorio
- Conseguenza: impossibilità per il creditore di fornire prova contraria, salvo dimostri violenza o errore di fatto.
Tesi 2: 
- Non è una confessione stragiudiziale, in quanto è una dichiarazione obbligatoria per il creditore. Egli non "confessa" alcunché, ma esprime un fatto di conoscenza circa l'avvenuto pagamento con riferimento a quel titolo di debito.

#giurisprudenza ===Cass. SU 19888/2014==: ==la quietanza non è identificabile con la confessione stragiudiziale.==
- è un atto dovuto e il suo rilascio è un diritto per il solvens, mentre la confessione è libera e spontanea
- la quietanza ha un contenuto tipico, mentre la confessione può riguardare fatti di ogni genere purché sfavorevoli al dichiarante
- diverso regime probatorio: ex art. 2704 c.c. per l'accertamento della quietanza è ammesso qualsiasi mezzo di prova, mentre per la confessione stragiudiziale vi sono dei limiti probatori (non può provarsi per testimoni se verte su oggetto per il quale la prova testimoniale non è ammessa per legge 2735 c. 2 c.c.)

##### Conseguenze probatorie della natura giuridica della quietanza
Prova della non veridicità della quietanza apparente o simulata:
- Se è confessione stragiudiziale, potrà essere fatta valere solo in caso di errore di fatto o violenza, con irrilevanza del dolo o della simulazione (2732 c.c.)
- Se è atto negoziale, allora può rilevare anche l'accordo simulatorio da provarsi secondo le regole 1417 cc.
	- La giurpsrudenza prevalente riconduce alle norme sulla simulazione la quietanza meramente apparente (in assenza di pagamento in virtù di accordo tra le parti) escludendo operino le limitazioni alla confessione
	- Le SU 2002/6877 hanno escluso la possibilità di ricorrere alla prova testimoniale per dimostrare la simulazione assoluta della quietanza: sarebbe ostativo l'art. 2726 (relativo al pagamento) che, rinviando all'art. 2722 c.c. vieta la prova con testimoni dei patti aggiunti o contrari al contenuto del documento contrattuale. 
	- SU 19888/2014 hanno sancito che l'intesa tra debitore e creditore volta a creare una situazione apparente (appunto simulata), mette fuori causa i limiti dell'art. 2732 c.c. e rihiama le ipotesi della simulazione.






