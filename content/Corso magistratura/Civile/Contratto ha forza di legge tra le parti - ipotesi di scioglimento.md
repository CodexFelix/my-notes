---
Fonti
- art. 1372 cc
---
La vincolatività si spiega alla luce di ragioni di carattere etico (imperativo morale pacta sunt servanda) e di carattere funzionale (contratto come strumento di organizzazione dei rapporti socio-economici ed esigenze di certezza dei traffici).

Il valore della vincolatività si declina in due corollari:
1. Irretrattabilità dell'impegno assunto. Nessuna delle parti può sciogliersi unilateralmente (recesso unilaterale) o apportare modifiche e/o integrazioni (ius variandi) Il principio di irretrattabilità non è assoluto: il legislatore prevede ipotesi di scioglimento o modifica del vincolo
2. Obblighi di agire in modo coerente con la realizzazione del vincolo: evitare comportamenti contrastanti e tenere quelli che siano necessari a non pregiudicare l'attuazione del programma negoziale stabilito.

### Mutuo dissenso
Contratto con cui si sciolgono dal relativo vincolo, risoluzione convenzionale.
Va distinto dal retro-contratto (o contrarius actus), che è un secondo contratto uguale al precedente ma a parti invertite, che di fatto sterilizza gli effetti dal primo prodotti (es. ritrasferimento del bene). Questo contratto ha la medesima causa e soggiace alla stessa disciplina del contratto  precedente; viceversa, il ==mutuo dissenso ha una causa contrattuale autonoma== (quella di dissolvere il contratto)

Il mutuo consenso è un contratto legalmente atipico, la cui disciplina va ricostruita in via interpretativa:
- la forma deve essere secondo la tesi prevalente la stessa richiesta per il contratto da risolvere (principio di simmetria, 1350 cc). La simmetria non opera invece se la forma prevista per il contratto da risolvere sia ad probationem
- Non convincono le tesi che ritengono il mutuo dissenso libero nelle forme al pari di quella mediana per cui la forma è vincolata solo se si tratta di vicende immobiliari (non ad es. per la risoluzione di una locazione ultranovennale)

Efficacia del mutuo dissenso: le parti possono liberamente stabilire se operi ex tunc (con conseguenti obblighi restitutori reciproci) o ex nunc (pro futuro). In assenza di una previsione negoziale, dottrina e giurisprudenza prevalenti ritengono che operi retroattivamente (arg. ex 1458 cc), salvo prestazioni già eseguite per i contratti ad esecuzione continuata o periodica. 
Quanto detto vale solo inter partes: nei confronti dei terzi il mutuo dissenso produce effetti ex nunc, non pregiudicando i diritti medio tempore da essi acquisiti. 

Sul piano processuale prevale la tesi della rilevabilità d'ufficio della risoluzione per mutuo dissenso.

### Ammissibile il mutuo dissenso nei contratti ad effetti reali?
In dottrina si discute circa l'ammissibilità della risoluzione convenzionale di contratti ad effetti reali:
- Tesi negativa, sulla base dell'argomento che in virtù del principio consensualistico questi contratti esauriscono i loro effetti e la loro funzione al momento dell'incontro dei consensi. Di conseguenza per i contratti ad effetti reali è possibile solo il retro-contratto, che non risolve il contratto originario, ma ne sterilizza ex nunc gli effetti mediante un ritrasferimento a parti invertite
- Tesi favorevole: perché i contratti ad effetti reali, oltre a sancire immediatamente il trasferimento, sono fonte anche di obbligazioni per entrambe le parti, cui sono tenute per realizzare il risultato programmato. V'è quindi interesse a cancellare retroattivamente la fattispecie originaria con un negozio a causa risolutoria (e non semplice retro-contratto). Si ritiene che tale contratto dovrebbe essere annotato in calce a quello precedente ex 2655 cc, a differenza del retro-contratto che richiede autonoma trascrizione.

## Recesso (1373 cc)
Negozio unilaterale recettizio con cui si esercita il diritto potestativo di sciogliere in via unilaterale il rapporto contrattuale, liberandosi dal relativo vincolo
Si distingue in base al titolo tra recesso legale e recesso convenzionale
Anche se rappresenta un vulnus al principio del vincolo contrattuale, non costituisce una eccezione in quanto previsto nella disciplina codicistica di molti contratti tipici ed è stipulabile dalle parti nell'esercizio dell'autonomia negoziale

Distinzione con istituti affini:
- Revoca (1328, revoca di proposta e accettazione; 1396, revoca della procura; 680-684 per testamento; 15 cc atto costitutivo della fondazione) -> il recesso incide sul rapporto e come tale può avere efficacia anche ex nunc, mentre la revoca sull'atto giuridico consistendo nella sua ritrattazione con efficacia necessariamente ex tunc
- Disdetta: dichiarazione con cui si impedisce il rinnovo del contratto dopo la scadenza. Pure condizione risolutiva potestativa, che opera per la mera verificazione dell'evento in essa dedotto, senza necessità di autonoma e ulteriore manifestazione di volontà ad opera della parte 

Forma: si ritiene, in base al principio di simmetria delle forme, che debba avere la stessa forma richiesta ad substantiam per il contratto da cui si intende recedere (1352). A tutela della certeza dei rapporti giuridici e della controparte in soggezione si ritiene, comunque, che non possa avvenire per facta concludentia (cioè mediante mancata esecuzione della prestazione)

Il recesso può essere libero (ad nutum) o causale (collegato ad una giusta causa o motivo); ad effetto immediato o con preavviso; gratuito o oneroso.
Il recesso soggiace al divieto generale di abuso del diritto, che vale a maggior ragione in quanto si tratta di un diritto potestativo.

### Recesso legale
Per alcuni contratti tipici. Le fattispecie hanno funzioni diverse, che suggeriscono la tripartizione dottrinale in: recessi determinativi (o di liberazione), recessi impugnazione (di autotutela); recesso di pentimento (ius poenitendi).

- Determinativo: ==nell'ambito di contratti di durata a tempo indeterminata==, al fine di sottrarsi ad un vincolo potenzialmente infinito, che limiterebbe la libertà in modo eccessivo e inaccettabile. Il recesso integra il programma negoziale consentendo la fissazione del termine del vincolo. La funzione si comprende alla luce del tradizionale sfavor del nostro ordinamento per i vincoli perpetui-
	- ad es. nei contratti di durata di somministrazione (1569) locazione (1596), affitto (1616), agenzia (1750), deposito (1771), comodato (1810). conto corrente (1833), deposito bancario (1834), apertura di credito (1845), lavoro subordinato (2118), ipotesi in cui spesso è previsto preavviso
	- la molteplicità delle ipotesi legali hanno indotto dottrina e giurisprudenza a ritenere la recedibilità un principio generale per i contratti a tempo indeterminato, operante anche ove non previsto
	- si discute se le parti possano derogare con previsione pattizia al recesso determinativo. La tesi prevalente opina in senso negativo, in ragione del divieto di vincoli perpetui
- Recesso impugnazione (o recesso di autotutela): ==per reagire a difetti genetici== (quali cause di annullamento) o difetti ==funzionali sopravvenuti al contratto==. Opera come alternativa stragiudiziale agli ordinari strumenti di impugnazione del contratto. Per tale ragione i recessi di autotutela sono non ad nutum, ma causali (esercitabili in presenza di determinati presupposti giustificativi):
	- inadempimento del contratto (1385 in caso di versamento di caparra confirmatoria, che opera quale liquidazione anticipata e forfettaria del danno da inadempimento)
	- fatti sopravvenuti (od originari, ma di cui si acquisisca conoscenza successivamente) diversi dall'inadempimento ma che modifichino significativamente l'assetto di interessi che le parti avevano predisposto: impossibilità parziale della prestazione (1464 cc); notevoli variazioni al progetto nell'appalto (1660 c. 2 e 3 cc); morte del comodatario o sopravvenienza di un bisogno urgente del comodatante (1809-1810); morte dell'affittuario (1627 cc); reticenza o inesattezza dell'assicurato nella descrizione del rischio (1893 cc); vendita immobiliare a misura superiore alla ventesima parte (1537)
	- formule generiche come "giusta causa" o giustificato motivo 
- Recesso di pentimento o di ripensamento (ius poenitendi): per liberarsi da un vincolo che non gradisca più in ragione di una personale valutazione di convenienza. E' fisiologicamente ad nutum
	- contratti di locatio operis: committente nell'appalto (1671); trasporto di cose (1685); spedizione (1738); debitore nella cessio bonorum (1985); cliente nel contratto d'opera (2227 cc); contratto d'opera intellettuale (2237)
	- legislazione speciale consumeristica, che la fonda sull'asimmetria di potere contrattuale ed è tesa a riequilibrare le posizioni dei contraenti. In particolare in caso di contratti conclusi in ondizioni potenzialmente sfavorevoli (a distanza, elettronico, fuori dai locali commerciali; contratti di crediti al consumo ex art. 125-ter TUB, o multiproprietà 73 cod.cons.). La differenza del recesso del consumatore è che è "puro" e gratuito (non è prevista la corresponsione di un'indennità.) Inoltre, si ritiene che il diritto di recesso non sia disponibile e quindi rinunciabile

### Recesso convenzionale
Ammesso dall'art. 1373 cc
- per i contratti ad efficacia istantanea occorre che il contratto non abbia avuto un principio di esecuzione (da parte dello stesso recedente o dell'altra parte con la tolleranza del recedente che non ha proposto opposizione). Questo per la incompatibilità di tali condotte con la volontà di recedere dal contratto e per la tutela dell'affidamento della controparte.
- Resta salva la possibilità per le parti di derogare alla disciplina legale (1373 ult. co.) e quindi ammettere il recesso anche ad esecuzione avviata.
- E' discussa la ammissibilità di recesso nei contratti ad effetti reali (che peraltro sono la classe senz'altro più importante di contratti ad esecuzione istantanea:
	- la tesi tradizionale contraria afferma che in virtù del consenso traslativo il recesso interverrebbe sempre a esecuzione avviata
	- l'orientamento prevalente fa leva sulla natura dispositiva della materia: se le parti hanno inserito una clausola di recesso in contratti ad effetti reali, la volontà di derogare alla legge deve ritenersi in re ipsa. Una conferma a questa tesi deriverebbe dall'art. 1539 cc in tema di recesso nella vendita immobiliare e per la discipllina consumeristica, in cui il diritto di ripensamento concerne essenzialmente contratti traslativi
- Nei contratti di durata il recesso può essere esercitato anche dopo che il contratto abbia avuto inizio id esecuzione, ma la legge prevede che operi ex nunc, lasciando impregiudicate le prestazioni già eseguite o in corso di esecuzione.

### Ius variandi
Diritto potestativo di una parte di modificare il regolamento contrattuale
Al pari del recesso è un vulnus alla forza di legge del contratto, ma è ben più pericoloso e significativo di esso: il contraente corre un maggiore rischio di sorpresa e arbitrio potendo trovarsi in un contratto diverso da quello originariamente voluto che non nel trovarsi senza il contratto voluto

Casi di ius variandi legale:
- 1661 cc: variazioni al progetto d'appalto
- 2103 cc: variazione delle mansioni del lavoratore
- 1711 cc: diritto del mandatario di discostarsi dalle istruzioni
- 1770 cc: diritto del depositario di regolare diversamente la custodia

Casi ius variandi legale-convenzionale (la legge non attribuisce direttamente, ma autorizza le parti a introdurla con apposite clausole):
- 90 Cod. consumo: variazione prezzo pacchetto turistico
- 118 TUB contratti bancari (tassi, prezzi e altre condizioni)
- art. 33 c. 2 lett. m cod. cons: qualifica come vessatorie le clausole che consentono al professionista di modificare unilateralmente le clausole del contratto o le caratteristiche del prodotto o del servizio da fornire senza giustificato motivo indicato nel contratto

Può ritenersi ammissibile uno ius variandi atipico (sulla falsariga del 1373 cc)?
- Tesi negativa, fa leva sull'assenza di una norma analoga al 1373 cc e sulla maggior gravità rispetto al recesso. Corollario di questa clausola è la nullità della clausola di ius variandi meramente convenzionale per contrasto con l'ordine pubblico.
- Tesi favorevole, in base al principio di libertà e autonomia negoziale delle parti (artt. 1321 e 1322 cc) e agli specifici divieti di clausole convenzionali (art. 6 c. 1 L. 192/1998 sulla subfornitura o lettere m e o art. 33 c. 2 cod. cons.) che lasciano suppporre che, al di fuori delle ipotesi da essi previste, in linea generale le clausole di ius variandi siano lecite
	- sicuramente sono lecite quelle clausole che ammettono lo ius variandi ma nel prevalente interesse della controparte (come una sorta di potere-dovere). 
	- Viceversa, se lo ius variandi è attribuito nell'interesse proprio della stessa parte cui è riconosciuto, bisognerà distinguere: se la convenzione fissa criteri e limiti idonei a contingentare la discrezionalità deve ritenersi lecita; più controversa l'ammissibilità di clausole di ius variandi illimitato (ad un orientamento che le ritiene rigorosamente nulle per contrarietà all'ordine pubblico, si contrappone alttro orientamento che comunque le ritiene legittime in quanto limitate nell'esercizio dal principio generale di buona fede in executivis, artt. 1375 cc)