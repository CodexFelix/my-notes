==Nei sistemi giuridici europei la natura contrattuale della responsabilità precontrattuale non è mai stata seriamente in discussione==: ciò perché coloro che avviano trattative non sono soggetti fra loro estranei (destinatari del mero dovere di neminem laedere), ma parti di un vero e proprio rapporto obbligatorio fonte di obblighi di protezione reciproci, il cui contenuto - non determinabile ex ante - dovrà essere stabilito in ossequio al canone della buona fede

In Italia, al contrario, le peculiarità del nostro ordinamento hanno reso la questione molto complessa e dibattuta. 
L'adesione all'una o all'altra è foriera di rilevanti conseguenze sul piano applicativo: differente termine di prescrizione, modalità di costituzione in mora, rilevanza dell'incapacità di intendere e di volere, ripartizione dell'onere probatorio, quantificazione del danno risarcibile [[Responsabilità contrattuale#^8c5cee]]

Tre sono le tesi che si sono succedute:
1. Natura aquiliana (2043 cc): prima della stipulazione di un contratto ed in assenza di specifici negozi preparatori idonei a far sorgere un vincolo obbligatorio, i rapporti tra le parti sono regolati da un generale dovere di ==neminem laedere==
	- l'art. 1337 pone quindi un dovere generico indirizzato alla generalità dei consociati, a tutela dell'interesse superiore alla corretta e leale esplicazione della libertà contrattuale
	- il fatto che la responsabilità precontrattuale sorga tra i due soggetti specifici che instaurano la trattativa non è rilevante, dato che i doveri generali ed astratti sono inevitabilmente destinati a specificarsi e individualizzarsi in concreto nel momento in cui ha luogo l'interferenza dannosa nella sfera giuridica altrui o, comunque, sorga il pericolo concreto e attuale della stessa
2. Tertium genus: postula l'insufficienza di entrambi i modelli, ritenendo necessario combinarli
	- secondo un primo indirizzo la responsabilità precontrattuale andrebbe costruita operando una combinazione (mixtum compositum) delle disposizioni codicistiche dei regimi aquiliano e contrattuale(tertium genus in senso stretto)
		- Critica: non si comprende quali aspetti selezionare di ciascun modello di tutela e come tale modello sia compatibile con l'art. 1173 che prevede tassativamente responsabilità contrattuale ed extracontrattuale
	- secondo altro indirizzo (tertium genus in senso lato) bisogna distinguere l'ipotesi in cui la condotta scorretta abbia trovato nelle trattative semplicemente l'occasione (es. distruzione di un bene di cui si abbia la disponibilità nel corso delle trattative) da condotte che abbiano rinvenuto in esse la propria causa (es. recesso ingiustificato od omessa comunicazione di causa di invalidità). Queste ultime sarebbero attratte nella responsabilità contrattuale, le prime in quella extracontrattuale
		- Critica: opinabilità nel caso pratico di cosa sia danno causato e cosa sia invece occasionato dalle trattative
### 3. Prevale oggi la tesi della natura contrattuale da contatto sociale qualificato
La presenza dell'imperativo della buona fede (1337), che ha contenuto positivo e specifico, traducendosi in obbligghi di comportamento attivo finalizzati alla protezione della libertà negoziale della controparte, induce a ritenere che la relazione si è trasformata, sul piano giuridico, in un vero rapporto obbligatorio.
L'art. 1337 fissa un'obbligazione ex lege tra soggetti coinvolti nella trattativa, il cui inadempimento è sanzionato ex 1218 cc

A sostegno della ricostruzione 2 principali argomenti:
1. Storico: la responsabilità precontrattuale nasce come forma di responsabilità contrattuale. Partendo dal Digesto, ed in particolare dall'actio empti - volta a far conseguire quod interfuit ne deciperetur - von Jhering conncepì la responsabilità precontrattuale come estensione di quella contrattuale [[Formazione come comportamento - responsabilità precontrattuale#^65df55]]
2. Dogmatico: progressivo accoglimento della teorica del ==contatto sociale qualificato==, elaborata dalla dottrina tedesca proprio con riferimento alla responsabilità precontrattuale
	- il fatto che le trattative si collocano in una fase ibrida, di transizione in cui non sono ancora legate da un vincolo negoziale ma neppure possono qualificarsi come estranee, le rende esempio paradigmatico di quella ==zona grigia== di turbolenza fra contratto e torto, di cui il contatto sociale qualificato è espressione
	- l'art. 1337 è quindi applicazione specifica non del divieto generale di neminem laedere (2043) ma dei principi generali di buona fede e correttezza (1175 e 1375), che sono la base giuridica e il contenuto del rapporto sorto per effetto del contatto sociale qualificato instaurato fra le parti all'avvio delle trattative
	- l'art. 1337 cc è quindi norma sostanzialmente "inutile": anche in assenza di una specifica previsione legislativa, infatti, la categoria del contatto sociale consente di configurare la formazione del contratto come fattispecie obbligatoria atipica derivante dalla relazione qualificata instaurata tra le parti
Conseguenze:
1. Perde di significato l'espressione culpa in contrahendo, ciò che rileva è la violazione della buona fede derivante dal contatto sociale qualificato a contraddistinguere la responsabilità precontrattuale
2. ==Viene a ridursi la distanza con i negozi preparatori== (pactum de tractando, lettere di intenti in senso improprio, contratto normativo, preliminare, opzione e prelazione) - la distinzione, pur se venuta meno con riferimento al modello di responsabilità, ==mantiene comunque rilevanza quanto al diverso tipo di danno risarcibile==: in caso di comportamento scorretto generico ==interesse negativo==; in caso di violazione di un patto pre-negoziale vincolante (==interesse positivo==)