Eventi perturbatori che non rientrino nelle previsioni legali e non siano state oggetto di previsione preventive da parte dei contraenti atte a disciplinarle in via preventiva

Emerge l'insufficienza delle previsioni normative atte a regolare le sopravvenienze:
- I rimedi previsti dal codice sono esperibili in ipotesi circoscritte (risoluzione impossibilità sopravvenuta richiede impossibilità sul piano naturalistico o giuridico; onerosità sopravvenuta richiede eventi straordinari ed imprevedibili)
- Anche laddove fossero integrati detti rimedi, l'esito sarebbe comunque la caducazione del contratto: ==manca la codificazione di rimedi generali di carattere manutentivo==. Essi sono previsti solo per alcune tipologie tipizzate di sopravvenienze (1467 c. 3 prevede un rimedio sì generale, ma sempre nel campo dell'eccessiva onerosità)

Tesi che si sono divise il campo:
- Tesi tradizionale che nega rilevanza delle sopravvenienze atipiche
	- fa leva sul principio pacta sunt servanda (1372 cc) non derogabile in assenza di apposita previsione legislativa o specifica pattuizione convenzionale
	- limitate ed eccezionali ipotesi codicistiche, che sarebbero non applicabili analogicamente
	- silenzio delle parti implica l'accollo delle sopravvenienze. Se avessero voluto, avrebbero potuto arginare i rischi inserendo nel contratto apposite clausole di completamento o rinegoziazione o frammentando la negoziazione mediante i negozi preparatori. Le parti, nel concludere un contratto ad esecuzione non istantanea, sono consapevoli dell'alea ad esso sottesa
	- Sanctity of contracts: assoluta intangibilità eteronoma del contratto. Attribuire rilievo alla sopravvenienza atipica significherebbe legittimare il giudice ad effettuare un intervento eteronomo sulla stipulazione, attraverso un sindacato in due momenti: egli dovrebbe prima verificare la rilevanza della sopravvenienza e le ragioni in relazione alle quali era stato stipulato; in secondo luogo l'intervento manutentivo è particolarmente incisivo in quanto muta il rapporto tra le parti.
	- Stabilità dei rapporti giuriidici è giustificata dalla necessità di garantire lo sviluppo dei traffici economici e giuridici.

- Tesi più recente e sensibile alla clausola rebus sic stantibus:
	- 1467 cc è regola generale, quella per cui il contratto è vincolante rebus sic stantibus, a condizione che permangano sostanzialmente inalterati i presupposti fattuali e giuridici in presenza e sulla base dei quali il contratto stesso è stato stipulato.(principio rebus sic stantibus, che ha portata generale in quanto fondato su una ragionevole interpretazione della volontà implicita delle parti). La volontà delle parti non si colloca in una dimensione astratta, ma si forma e matura in un concreto contesto fattuale e giuridico che ne condiziona inevitabilmente sia l'an che il quomodo. Se, anche al di fuori dei casi previsti dalla legge, per sopravvenienze atipiche tale contesto si altera in modo significativo , ciò non può rimanere irrilevante perché sono venute meno le basi su cui si fondava la volontà contrattuale.
	- I due principali prodotti della moderna evoluzione del pensiero giuridico: ==la nozione concreta di causa== (funzione economico-individuale dello specifico negozio, sintesi degli interessi reali: essa è non solo requisito genetico, ma anche funzionale. Le sopravvenienze che rendano impossibile perseguimento dello scopo perseguito non possono essere irrilevanti incidendo sul requisito essenziale della causa e 1322 e 1325) e la valorizzazione della forza immediatamente precettiva della ==clausola generale di buona fede== quale principale fonte di integrazione del contratto (non consente di reputare legittimo il comportamento della parte che, consapevole della sopravvenienza che ha frustrato la causa del contratto o sovvertito l'equilibrio economico tra prestazioni, cionondimeno ne pretenda comunque l'esecuzione).

Alla luce delle predette argomentazioni, dottrina e giurisprudenza dominanti ritengnoo le sopravvenienze atipiche sempre e senz'altro rilevanti se significative e incisive, con rimedi di ordine caducatorio o comunque paralizzante: i rimedi elaborati sono rappresentati dalla rappresentazione e dalla risoluzione per impossibilità sopravvenuta di utilizzo della prestazione.

### Presupposizione
Istituto nato in Germania nella metà del XIX secolo, elaborazione della dottrina pandettistica (in particolare Windscheid). Figura che trovava giustificazione nella volontà implicita delle parti: si considerava che i contraenti, pur senza esprimerlo, avessero condizionato il loro consenso sull'an della stipulazione o su un certo contenuto della stessa, all'esistenza di un determinato presupposto; il venir meno di quest'ultimo, erodendo il fondamento del negozio, ne avrebbe legittimato lo scioglimento.
Pur non trovando cittadinanza esplicita nel codice civile, la presupposizione è stata ben presto accolta da dottrina e giurisprudenza nazionali, che se ne sono servite ben presto per colmare la disciplina legislativa in tema di sopravvenienze, implementando i rimedi che non integrassero i requisiti nè dell'impossibilità sopravvenuta nè dell'eccessiva onerosità).

>La presupposizione ricorre quando, pur in mancanza di uno specifico ed esplicito riferimento nelle clausole contrattuali, possa ritenersi che le parti, nella formazione del loro consenso, hanno tenuto presente una determinata situazione di fatto o di diritto (passata, presente o futura) di carattere obiettivo, assumendola a presupposto comune e determinante della permanenza e dell'efficacia del vincolo contrattuale.

3 requisiti:
1. Situazione fattuale o normativa che le parti hanno considerato rilevante ed essenziale ai fini della stipulazione del contratto e del permanere dello stesso, pur non esplicitata come condizione sospensiva o risolutiva
2. situazione che le parti hanno considerato come certa e non rischiosa. Le parti hanno stipulato nell'assunto che le suddette situazioni sicuramente si sarebbero verificate (ad es. la parata in caso di locazione del balcone)/sarebbero perdurate nel tempo 
3. Carattere obiettivo della situazione presupposta: non deve dipendere dalla volontà o dal comportamento delle parti.

Sebbene il concetto di presupposizione sia univocamente accolto in dottrina quanto in giurisprudenza, si discute sul suo fondamento giuridico e al rimedio attraverso cui la stessa operi:
- Tesi della condizione risolutiva implicita. Tesi abbandonata per la evidente diversità strutturale tra presupposizione e condizione (la condizione è un evento incerto; la presupposizione è invece una situazione preseente, passata o futura che le parti assumono come certa al momento della conclusione del contratto); quanto al profilo disciplinare, se si applicasse il regime della condizione l'efficacia sarebbe retroattiva reale (anche nei confronti dei terzi ex 1357 cc) cosa accettabile per le condizioni, che sono espresse e quindi potenzialmente conoscibili dal terzo subacquirente (tant'è vero che deve essere menzionata nella nota di trascrizione), altrettanto non avviene per la presupposizione che è implicita
- Orientamento prevalente individua come fondamento il principio di solidarietà sociale e la clausola generale di buona fede, che operano in due direzioni, l'una conseguente all'altra:
	- la buona fede come canone interpretativo, per accertare l'essenzialità della situazione presupposta nell'economia del rapporto contrattuale (la circostanza è essenziale se la sua permanenza è imprescindibile per la realizzazione dello scopo concreto avuto di mira dalle parti ovvero su di essa si regga l'equilibrio economico tra le prestazioni predisposto tra le parti)
	- una volta accertata la rilevanza della situazione presupposta la buona fede opera quale limite generale all'esercizio di diritti (buona fede in executivis): divieto di abuso del diritto. Nell'ambito di questo orientamento prevalente non c'è tuttavia unanimità di vedute in ordine al rimedio applicabile: a chi ritiene riconoscibile al contraente pregiudicato un diritto potestativo di recesso, senza possibilità per l'altra parte di poter ricondurre ad equità - v'è chi invece ritiene applicabile la disciplina sulla risoluzione per eccessiva onerosità sopravvenuta (1467 ss cc), che invece consente il rimedio manutentivo; infine un terzo indirizzo ritiene che non sia necessario applicare analogicamente il 1467 cc, la presupposizione può operare attraverso il rimedio dell'inesigibilità della prestazione per contrarietà alla bona fides in executivis.

### Risoluzione per sopravvenuta impossibilità di utilizzo della prestazione
Il nuovo concetto di causa in concreto del contratto opera non solo come requisito genetico, ma anche come requisito funzionale del contratto.
Cass. 2007/16315 (su paccehtto turistico tutto compreso) ha ritenuto, applicando estensivo-analoogicamente gli artt. 1256 c. 2 e 1463 alle ipotesi in cui la prestazione, pur materialmente e giuridicamente possibile, divenga inidonea a realizzare in concreto lo scopo perseguito dalle parti con la stipulazione del contratto.
Si ridimensiona fortemente il ruolo della presupposizione: tutti i casi di sopravvenienze atipiche che frustrano la causa in concreto del contratto, ossia in cui vengano meno i presupposti tenuti in considerazione ai fini dell'an della stipulazione daranno luogo a risoluzione per sopravvenuta impossibilità di utilizzo della prestazione (applicazione analogica del 1463 cc)

==La presupposizione continuerà ad operare==, come rimedio essenzialmente caducatorio (se la si qualifica come facoltà di recesso unilaterale o risoluzione per eccessiva onerosità sopravvenuta o comunque paralizzante anche se la si qualifica come inesigibilità ex bona fide) ==per le sole sopravveniene "squilibranti"==, che incidano sull'equilibrio economico del contratto

### Obbligo di rinegoziazione
I rimedi finora esaminati hanno carattere essenzialmente caducatorio-paralizzante. Bisogna chiedersi se, con riguardo alle sopravvenienze meramente squilibranti, sia possibile applicare rimedi di carattere manutentivo che consentano la prosecuzione del rapporto.
Ad es. nei contratti ad alta relazionalità si connotano per instaurare una relazione molto intensa tra le parti, ciascuna delle quali organizza la propria sfera in funzione dell'esecuzione della prestazione, investendovi in modo difficilmente reversibile tempo, denaro e mezzi. E' un esito economicamente inefficiente imporre in questi casi la caducazione del rapporto.

Si discute quindi circa l'ammissibilità di un obbligo generalizzato di rinegoziazione del contratto, che renda il ricorso al rimedio caducatorio solo l'extrema ratio.
1. Tesi tradizionale negativa: in quanto lesivo dell'autonomia negoziale delle parti, la quale implica, anzitutto e soprattutto, una libertà di NON negoziare. Al di fuori dei presupposti eccezionali (1467 cc) e delle altre previsioni normative che prevedano specifici doveri di rinegoziazione nei contratti tipici, le parti non possono dirsi vincolate ex lege a negoziare condizioni contrattuali diverse da quelle originariamente predisposte e volute
2. Tesi maggioritaria è favorevole, obbligo di rinegoziazione desumibile dal sistema: dal principio di solidarietà sociale ex 2 Cost. e la correlata clausola di buona fede oggettiva (non nella dimensione negativa di limite all'esercizio abusivo di diritti, ma come fonte positiva di integrazione del contratto in virtù della quale le parti sono tenute a comportamenti diversi e ulteriori rispetto a quelli convenzionalmente stabiliti: ad es. a tollerare varianti nelle prestazioni altrui o a modificare le proprie). In tal senso si collocano anche le disposizioni codicistiche che per singoli contratti prevedono specifici doveri di rinegoziazione, esprimendo un impliciito favor per il mantenimento del contratto. Infine i principi Unidroit in materia dei contratti commerciali internazionali e i Principi del diritto europeo dei contratti entrambi affermano il principio generale di conservazione ed adeguamento del contratto.

Rimedi alla violazione dell'obbligo di rinegoziazione:
- E' un obbligo di contrattare e non già di contrarre: esso impone alle parti un comportamento non anche un risultato (cioè l'effettivo raggiungimento dell'accordo modificativo)
	- Il rifiuto di concludere l'accordo modificativo a seguito di ricontrattazione leale e collaborativa non costituisce dunque inadempimento e non configura alcuna responsabilità da parte di chi lo opponga. Ben diversa l'ipotesi in cui una delle parti si rifiuti di contrattare, rompa ingiustificatamente le trattative avviate ovvero le conduca in modo malizioso e scorretto. Tali comportamenti integrano inadempimento dell'obbligo di rinegoziazione e sono fonte di responsabilità per la parte che se ne sia resa autrice.
	- I rimedi azionabili sono la rioluzione del contratto squilibrato per inadempimento dell'obbligo di rinegoziazione che discende dal dovere di esecuzione ex bona fide del contratto stesso. Il rimedio manutentivo sfocia così  anche in questo caso in un esito caducatorio: il contratto si risolve e la parte pregiudicata, se certamente è liberata dall'obbligo di eseguire la prestazione vede comunque frustrato il suo interesse alla prosecuzione del rapporto
- La avvertita debolezza della tutela risarcitoria ha indotto una parte della dottrina a configurare la possibilità di tutela in forma specifica dell'obbligo di rinegoziazione, quale vero e proprio obbligo di ontrarre azionabile in forma specifica ex 2932 cc. Argomenti:
	- 1349 cc prevede la possibilità di rimettere l'oggetto del contratto ad un terzo arbitratore e in caso di suo inadempimento nella determinazione, l'intervento sostitutivo dle giudice
	- l'evoluzione giurisprudenziale ha ritenuto possibili interventi del giudice sll'equiliibrio del contratto: ad es. in caso di reductio ad equitatem nella risoluzione per eccessiva onerosità sopravvenuta, ove si attribuisce al giudice il compito di specificarla; ovvero nel contratto preliminare la possibilità di modificare il programma preliminare nella sentenza costituiva ex 2932 cc
	- i poteri giudiziali di rideterminazione del contenuto del contratto previsti dalle disposizioni dei principi Unidroit e del diritto europeo dei contratti
Questa tesi è debole, non condivisa dalla dottrina maggioritaria, che aderisce al primo orientamento: determina un'indebita sovrapposizione fra obbligo di contrarre e obbligo di contrattare; le norme citate a fondamento riguardano interventi specifici e puntuali ben diversi da un potere generale di riequilibrio della stipulazione contrattuale. E' preferibile la tesi della risoluzione + risarcimento.

- Sopravvenienze che non frustrino la causa, ma determinino uno squilibrio economico (meramente squilibranti):
	- alcuni richiamano la teoria della presupposizione, che tuttavia perderebbe di utilità se fosse applicabile la eccessiva onerosità sopravvenuta
	- altri la buona fede che impone l'obbligo di rinegoziazione
	- altri l'equità integrativa ex 1374

A fronte della violazione dell'obbligo di rinegoziazione, parte della dottrina (Roppo) ritiene che il giudice possa pronunciare sentenza costitutiva ex 2932 che tenga luogo del contratto adeguato (si rende così un pactum de contrahendo). Tesi inaccettabile. La tesi fa leva sulla norma del 1349 cc, per cui come nel caso di inadempienza del terzo all'obbligo di rideterminare l'oggetto, in questo caso l'inadempienza delle parti determina l'intervento del giudice. 