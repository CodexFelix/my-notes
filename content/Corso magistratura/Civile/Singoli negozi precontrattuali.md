### Proposta irrevocabile (1329)
La previsione normativa risolve la disputa circa l'ammissibilità di una proposta accompagnata da una dichiarazione di irrevocabilità. In tal senso comunque deporrebbero l'art. 1327 (che consente l'avvio dell'esecuzione prima della comunicazione dell'accettazione) e 1887 (che prevede un'ipotesi tipica di proposta irrevocabile ex lege)

Natura giuridica discussa:
1. Tesi dualista: formata da due distinti atti giuridici - una proposta semplice ex 1326 (prenegoziale) e un negozio unilaterale di rinuncia al potere di revoca
2. Tesi monista: unico atto giuridico unilaterale avente natura a tutti gli effetti negoziale e non già meramente negoziale (come la normale proposta).
L'accoglimento dell'una o dell'altra tesi è foriera di conseguenze giuridiche:
- la mancata apposizione del termine di irrevocabilità determina, se si aderisce alla tesi monista, la totale nullità della proposta per mancanza di un elemento essenziale, salva convertibilità in proposta semplice (ex 1324); se si aderisce alla tesi dualista, determina la nullità del solo negozio di rinuncia, facendo salva la proposta semplice che è distinto atto
- in caso di scadenza del termine di irrevocabilità: se è unico negozio giuridico, integrale caducazione dell'offerta; se è negozio aggiunto alla proposta, sopravvive la proposta semplice che può essere accettata secondo i termini generali del 1326 cc
- conseguenze della violazione: riparazione in forma specifica in favore dell'oblato, prevedendo che la revoca della proposta prima del termine è priva di effetti e che, pertanto, la successiva accettazione può determinare il perfezionamento del contratto

### Patto di opzione (1331 cc)
Introdotto per la prima volta nel codice del 1942

Natura giuridica: cumulo di due figure, una proposta di contratto definitivo (contratto principale) e un contratto accessorio, volto a rendere tale proposta irrevocabile e ad attribuire all'oblato un potere potestativo di decidere la stipula del contratto finale
	- il contratto finale è oggetto di una ==formazione progressiva==: con la stipulazione del patto di opzione c'è solo la proposta irrevocabile, mentre il perfezionamento e la produzione ex nunc si avranno con l'adesione dell'oblato
	- Il patto di opzione ha una duplice valenza: è sia figura contrattuale strutturalmente e funzionalmente autonoma, che figura preparatoria che si inserisce nell'iter di formazione di un altro contratto (il definitivo)
- Sul piano delle situazioni giuridiche, dall'opzione deriva una situazione passiva di ==soggezione== in capo al concedente, cui si contrappone il ==diritto potestativo== in capo all'opzionario di determinare il perfezionamento del contratto
- La forma è per relationem con il definitivo, sia per il patto di opzione che per l'atto di esercizio da parte dell'opzionario

Differenza con altre figure:
1. Con la proposta irrevocabile
	- pur se equiparate dalla lettera del 1329 quanto agli effetti impegnativi per una delle parti, sono differenti sul piano strutturale: ==la proposta irrevocabile è un negozio unilaterale== che si perfeziona nel momento in cui viene a conoscenza del destinatario (1334);==l'opzione è un contratto==, con struttura necessariamente bilaterale - con la conseguenza che si perfeziona nelle consuete forme di scambio tra proposta e accettazione
	- la proposta ha necessariamente carattere gratuito, invece ==l'opzione può essere e di norma è onerosa==. Laddove l'opzione non sia onerosa il contratto è concluso secondo lo schema semplificato di cui all'art. 1333, con conseguente sfumatura della distinzione tra le due figure (che verrebbe del tutto meno laddove si consideri lo schema del 1333 un negozio unilaterale a tutti gli effetti).
	- l=='accettazione non conforme alla proposta==: nell'opzione non preclude la possibilità di accettare in modo conforme, viceversa nella proposta irrevocabile equivale a controproposta ed impedisce una seconda accettazione conforme
	- la fissazione del termine da parte del giudice è consentita solo per l'opzione ex 1331 c. 2
	- l'opzione è cedibile, la proposta irrevocabile no

2. Con il contratto preliminare
	- Differenza sul piano degli effetti: dal preliminare discende l'obbligo a pervenire alla successiva stipulazione, mentre con il patto di opzione una parte si impegna solo a mantenere ferma la propria dichiarazione contrattuale per un certo tempo, lasciando libera l'altra di decidere se concludere o meno l'affare
	- Non è quindi azionabile la tutela in forma specifica (2932) sia per l'opzionario che per il concedente l'opzione: per l'opzionario è inutile, potendo determinare il perfezionamento del contratto con una sua manifestazione unilaterale di volontà, senza bisogno di ricorrere al giudice; per il concedente è impossibile nella misura in cui l'an della stipulazione è rimesso alla libera scelta dell'opzionario
	- ==L'opzione altera lo schema procedimentale tradizionale==: il contratto si perfeziona per effetto del mero esercizio del diritto potestativo da parte dell'opzionario; il preliminare richiede invece una rinnovata manifestazione di volontà da parte di ambo le parti, secondo l'ordinario schema del 1326 cc.

Incidenza dei vizi del patto di opzione sulla complessiva operazione negoziale:
- Vizi genetici (nullità, annullabilità): la prima impedisce a monte il sorgere del vincolo per il concedente e il diritto potestativo dell'opzionario; la seconda importa precarietà degli effetti tanto dell'opzione quanto del contratto finale successivamente perfezionato, suscettibili di essere travolti in base al principio del collegamento negoziale (simul stabunt, simul cadent - con la caducazione del patto di opzione cade anche il consenso al contratto finale  in esso contenuto)
- Quanto alle sopravvenienze, è discussa l'applicabilità del rimedio risolutorio per ==eccessiva onerosità sopravvenuta== già con riferimento al patto di opzione, prima che venga concluso il contratto finale
	- se è pacifico nel caso in cui l'onerosità riguardi lo stesso patto di opzione (es. eccessiva onerosità della posizione del concedente)
	- problemi pone l'applicabilità del rimedio a casi in cui ad essere ecessivamente onerosa sia l'assetto finale degli interessi derivante dalla stipula del del contratto finale:
		1. Una tesi esclude la risoluzione ex 1467 cc, dato che ancora non è sorto il rapporto finale cui l'onerosità fa riferimento
		2. Altri ammettono l'applicabilità del 1468 (riducibilità ad equita della prestazione del concedente)
		3. Infine vi sono coloro che non vedono alcun ostacolo alla risolvibilità del patto di opzione per eccessiva onerosità sopravvenuta: non avrebbe senso attendere la stipulazione di un contratto finale, al quale il soggetto potrù comunque successivamente sottrarsi esperendo l'azione ex 1467 cc. L'eccessiva onerosità va valutata con riferimento al momento in cui avviene la pattuizione della prestazione e quindi, nel caso di specie, al momento della stipula del patto di opzione.

### Prelazione
Negozio con cui un soggetto (concedente) si obbliga verso un altro (prelazionario) a preferirlo, a parità di condizioni, come parte di un futuro contratto, se e quando il concedente deciderà di stipularlo

Differenze con istituti affini:
- Si distingue dal preliminare, perché ==il vincolo non concerne l'an della stipulazione ma solo la scelta del contraente==. Il concedente la prelazione resta libero di decidere se addivenire o meno alla stipula del contratto.
- Dall'opzione perché il prelazionario non ha il potere di determinare unilateralmente la conclusione del contratto; la decisione se concludere il contratto è rimessa al concedente

La prelazione volontaria è priva di base legale specifica, trova fondamento nell'accordo delle parti (1322). Derivano due obblighi in capo al concedente, quello di rendere nota l'intenzione di stipulare il contratto al prelazionario (==denuntiatio==) e quello di astenersi ==dall'addivenire alla stipulazione con soggetti diversi== dal prelazionario, prima che questi abbia deciso se esercitare o meno il diritto di prelazione
- Discussa la natura della denuntiatio: 1) proposta contrattuale, con la conseguenza che il prelazionario può determinare direttamente la conclusione del contratto, con una manifestazione di volontà avente il valore di accettazione; 2) mero invito ad offrire, con cui il prelazionario può rispondere formulando una proposta, cui dovrà sempre aderire il concedente; 3) tesi mediana, bisognerà valutare caso per caso in base alla volontù sottesa alla denuntiatio
- E' discusso se per il patto di prelazione debba rispettarsi la forma per relationem (in ossequio al principio di simmetria) o se la forma sia libera
- Discussa l'ammissibilità di una prelazione a tempo indeterminato: più condivisibile tesi negativa, arg. ex 1566 (che impone un termine alla prelazione nei contratti di somministrazione); e 1379 (in tema di pactum de non alienando)

Tutela del prelazionario, secondo gli ordinari canoni di relatività degli effetti del contratto (1372 cc) e di generale intrascrivibilità dei vincoli precontrattuali è ==meramente risarcitoria==, contrattuale per il concedente e extracontrattuale per il terzo stipulante in violazione della prelazione.
- Fa eccezione alla regola dell'efficacia inter partes del patto di prelazione la prelazione prevista negli statitui delle società di capitali in favore di soci per la vendita di azioni (2355-bis) o di quote (2469 cc), sempre che siano espletati gli oneri pubblicitari che rendono l'atto costitutivo opponibile ai terzi, ossia il deposito dello statuto preso l'ufficio del registro delle imprese nella circoscrizione dove è la sede sociale.

- La legge prevede anche casi di prelazione legale, fondati sulla volontà della legge:
	- prelazione ereditaria (retratto successorio ex 732)
	- prelazione a favore dei componenti l'impresa familiare, in caso di trasferimento o divisione ereditaria dell'azienda (230-bis)
	- prelazione agraria (art. 8 l. 590/1965)
	- prelazione in materia di locazione a favore di conduttore di immobile adibito ad uso diverso da quello abitativo in caso di alienazione dell'immobile locato stesso (art. 38 L. 392/1978)
	- prelazione in favore di Stato, Regioni e altri enti territoriali nel caso di alienazione di beni culturali (art. 60 Cod. Beni culturali). 
La prelazione legale si caratterizza per la ==tutela reale== del prelazionario, che esercitando il ==diritto di riscatto== potrà subentrare ex tunc nella posizione del terzo con cui il concedente abbia stipulato in violazione della prelazione

### Contratto normativo
Accordo con cui le parti determinano preventivamente il contenuto di uno o più contratti che eventualmente stipuleranno in futuro, senza impegnarsi alla conclusione dei medesimi.
E' un accordo che investe esclusivamente ==il quomodo== della stipulazione finale, atteso che le parti si impegnano a rispettare le regole e condizioni con esso fissate, senza in alcun modo obbligarsi ad addivenire alla conclusione del contratto finale.
In questo senso, assolve ad una ==funzione di regolazione ==ex 1321 cc.

Il contratto normativo può avere diversa struttura:
- bilaterale (contratto-quadro fra banca o intermediario finanziario e cliente)
- collettivo-associativo (sindacato, contratti collettivi)
- individuale-esterno (non c'è coincidenza tra parti del contratto normativo e quelle del contratto regolato successivamente)

La responsabilità contrattuale da inadempimento del contratto normativo non sussiste quando una delle parti rifiuti di concludere il negozio finale, ma solo laddove una parte intenda stipulare il contratto finale a condizioni diverse da quelle previste con il contratto normativo.
	Se il diniego alla stipulazione cela fraudolentemente il rifiuto a contrarre, si prospetta un caso di esercizio abusivo, contrario a buona fede, del diritto di non stipulare: sicché la parte potrà agire ex 1218 cc per ottenere il risarcimento, al pari del caso di inadempimento diretto ed esplicito del contratto normativo.