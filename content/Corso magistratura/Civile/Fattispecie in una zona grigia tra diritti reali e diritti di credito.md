#### Obbligazioni propter rem
si collocano in una poiszione mediana tra diritti di credito e iura in re aliena.
Riconosciute già nel diritto giustinianeo, ma diffusesi soltanto in epoca medievale, sono obbligazioni inerenti una res e il cui contenuto consiste in una prestazione, positiva o negativa, posta a carico di un soggetto (soggetto passivo) in quanto titolare di un diritto reale su di un determinato bene.
L'individuazione del debitore avviene per relationem, mediante il riferimento alla sua qualità di proprietario o titolare di diritto reale su una cosa (in tal senso è possibile definirle obbligazioni accessorie, perché si accompagnano ad un diritto reale). ==Esse si caratterizzano, oltre che per accessorietà, per l'ambulatorietà ==- nel senso che si trasferiscono automaticamente, a prescindere dal consenso del creditore, in capo al successivo acquirente della res, anche se questi non fosse a conoscenza della sussistenza al momento dell'acquisto. Il debitore può liberarsi dell'obbligazione propter rem mediante il c.d abbandono liberatorio del bene su cui l'obbligazione insiste (art. 882 c. 2 e 1070 cc)

Le obbligazioni propter rem costituiscono una figura di elaborazione dottrinale. Il codice non contempla l'istituto in via generale, ma si limita a prevedere singole ipotesi tradizionalmente ricondotte a tale categoria:
- art. 882 (obbligo dei comproprietari del muro di contribuire alle spese di riparazione e costruzione)
- 1104 e 1123 (obbligo dei comproprietari di contribuire alle spese per la conservazione ed il mantenimento della cosa comune)
- 1005 (obbligo dell'usufruttuario di corrispondere al concedente gli interessi sulle somme da questi pagate per le riparazioni straordinarie)
- 1091 (obbligo del concedente dell'acqua di una fonte o di un canale di eseguire la manutenzione necessaria per consentire agli utenti la regolare utilizzazione dell'acqua)

Quanto alla natura giuridica:
- secondo una tesi le obbligazioni propter rem avrebbero natura reale, in quanto partecipi del carattere dell'inerenza
- l'opinione maggioritaria ne sostiene la ==natura personale==, perché oggetto di questi rapporti è un comportamento (una prestazione di dare o fare) e la relazione dell'obbligato con il bene ha la sola funzione di individuare la persona obbligata
- Tesi mista: si tratterebbe di obbligazioni personali con profili di realità. La connessione tra titolarità di un diritto reale e dell'obbligazione sarebbe talmente forte da ritenere fondamentalmente inestricabile questo rapporto, che si presenterebbe dunque come caratterizzato dalla presenza di una situazione mista, non definibile in modo compiuto e non inquadrabile nelle coordinate tradizionali; un'obbligazione personale, dunque, che presenterebbe aspetti di realità, per la forte connessione tra la titolarità del diritto reale e l'obbligazione sì da rendere inestricabile questo rapporto (obbligazione personale con profili di realità)
La giurisprudenza ha affrontato il problema della natura giuridica (ad es. con riferimento agli obblighi del compratore di non destinare l'immobile ad un determinato uso industriale; di mantenere mediante opere e piantagioni l'argine di un fiume; di destinare l'area a villini con determinate caratteristiche, di destinare parte dell'area a giardino):
- fino agli inizi degli anni '50, si ammetteva pacificamente la possibilità di costituire consensualmente obbligazioni reali atipiche, ciò al fine di consentire la regolamentazione dei rapporti giuridici tra proprietari di terreni confinanti in caso di lottizzazione; ciò vista la ritenuta inammissibilità di servitù reciproche in virtù dell'inderogabilità del carattere dell'unilateralità ad esse proprio
- Successivamente, ammessa la possibilità di servitù reciproche, la giurisprudenza ==ha affermato il principio di tipicità delle obbligazioni reali==, che possono costituirsi nei soli casi previsti dalla legge: ciò sia per il principio di relatività del contratto (1372 cc) che per la stretta connessione con un diritto reale (che estenderebbe ad esse la natura tipica). A sostegno dell'assunto si fanno valere questioni relative alla tutela della proprietà compressa da vincoli opponibili e l'ostacolo alla circolazione derivante da vincoli ambulatori. ==In senso contrario si è osservato che il carattere non reale consente vincoli atipici, se sostenuti da causa rafforzata, in omaggio alla funzione sociale della proprietà==

#### Oneri reali
Prestazioni positive a carattere periodico, dovute da un soggetto in quanto proprietario di un certo bene immobile. Tali prestazioni consistono nel dare o fare qualcosa a favore di altro soggetto (es. canone enfiteutico, tributo fondiario), il quale è non solo titolare del diritto di riceverle, ma anche della facoltà di esproprio del fondo gravato dall'onere, potendo così soddisfarsi in via esecutiva sul bene in caso di inadempimento.

Caratteristiche dell'onere reale sono l'==inerenza ad un fondo== (qualitas fundi) e la sua ==insorgenza automatica per effetto della previsione legale== una volta acquisita l titolarità del diritto reale. 
L'istituto ==si distingue dal rapporto di servitù== per la natura periodica del dovere (le servitù comportano invece un peso continuativo); nell'onere il contenuto consiste in una prestazione personale (dare o fare), mentre nelle servitù il contenuto consiste in un pati o un non facere; mentre l'onere può costituirsi anche a vantaggio di persone determinate, la servitù si costituisce solo a vantaggio di un fondo.

Nell'attuale sistema la configurabilità di oneri reali è stata posta in discussione: se da un lato è diffusa l'opnioine per cui la figura troverebbe riscontro in numerose disposizioni codicistiche (860, 864, 850, 868, 920, 921, sui contributi consortili, e 960 ss cc - su enfiteusi -, nonché il privilegio speciale su immobili e rendita vitalizia garantita da ipoteca), d'altra parte autorevole dottrina ne afferma addirittura la scomparsa nell'odierna legislazione, specificando che le figure tradizionalmente qualificate come oneri reali altro non sono che ipotesi di servitù prediali ovvero, qualora aventi ad oggetto prestazioni di fare, semplici obbligazioni.
Non mancano quanti, in posizione intermedia, sostengono la rilevanza residuale della categoria come residuo di passati riconoscimenti derivanti dal dominio temporale dela Chiesa e delle rendite ecclesiastiche, presente in istituti non ancora aboliti nè affrancati (in quest'ottica le uniche figure riconducibili agli oneri reali sarebbero i contributi consortili).

Controversa è la natura giuridica degli oneri in parola, dal momento. che contengono una commistione di elementi reali e personali. Diverse le elaborazioni dottrinali:
- la dottrina tradizionale riconduce la figura in questione alla categoria dei diritti reali, valorizzando l'elemento dell'inerenza alla cosa, che consente il soddisfacimento dell'interesse del titolare, stante l'automatico trasferimento del peso in capo all'acquirente del fondo; di qui l'opponibilità erga omnes dello stesso, proprio come per i diritti reali
- d'altro canto non manca chi qualifichi gli oneri reali come diritti di credito assistiti da una garanzia reale. Si evidenziano le differenze con la servitù, nonché la mancanza di un potere immediato sulla res, laddove l'immediatezza connota i diritti reali. Ancora, l'impossibilità di accostare l'onere reale all'ipoteca: se in entrambi gli istituti il creditore gode di una posizione privilegiata nella distribuzione del ricavato della vendita forzata del bene, è altrettanto vero che mentre l'ipoteca è un diritto accessorio al credito garantito (avente fonte in un titolo autonomo), nell'onere reale la prelazione sul bene ne connota il contenuto (pur in assenza di un titolo distinto).

La distinzione non è puramente teorica, ma foriera di conseguenze:
- in primo luogo è connessa ad altra questione, quella inerente all'ambito operativo dell'autonomia negoziale dei privati in materia. Affermare la realità dell'istituto significherebbe affermarne la tipicità (numerus clausus dei diritti reali) - al contrario riconoscerne la natura obbligatoria comporterebbe l'inoperatività di tale principio, a meno che non si voglia opinare come parte di dottrina che ritiene comunque preclusa all'autonomia privata la possibilità di preverdere nuove ipotesi di oneri reali in virtù del principio di relatività del contratto (1372 cc)
- in secondo luogo diversi sono i rimedi esperibili in caso di lesione di diritto reale (2043 cc e azione reale esercitabile erga omnes) rispetto alla lesione di un'obbligazione (sola responsabilità contrattuale ex 1218 cc)

##### Differenze tra obbligazioni propter rem e oneri reali
Costituiscono figure affini che presentano al contempo elementi di natura reale e personale. In comune:
- connessione tra soggetto obbligato e fondo (l'individuazione del soggetto passivo deriva dalla posizione attiva che riveste nei confronti della cosa)
- obbligato propter rem e onerato possono essere non solo i proprietari del fondo, ma anche il titolare di un diritto di gomento (superficie, enfiteusi o usufrutto) e persino il possessore sine titulo, con esclusione però del mero detentore e del titolare di un diritto di credito

Si differenziano invece per una serie di caratteri:
- strutturale: nll'obbligazione propter rem la posizione passiva o attiva del rapporto è collegata intrinsecamente alla posizione attiva del rapporto reale (sorge per l'utilità della res cui inerisce 882 cc e 1104 cc), nell'onere reale la posizione passiva, pur dipendendo dalla posizione attiva del soggetto in un rapporto reale, avente per contenuto la cosa gravata dall'onere, non ne resta però determinata nel suo contenuto (ad es. il tributo fondiario o contrbuto di bonifica non sono connessi intrinsecamente all'immobile cui ineriscono - come le riparazioni del muro comune - ma ne ==costituiscono un peso volto al conseguimento di un'utilità estrinseca==). Mentre nell'onere reale la proprietà è gravata da un peso, nell'obbligazione reale è solo il mezzo per individuare l'obbligato
- ==Cotenuto e funzione delle prestazioni==: ==nelle obbligazioni propter rem== può consistere, oltre che in un dare, ==anche in un facere== (come realizzazione di opere inerenti alla res) o addirittura di ==comportamenti negativi== (modalità di godimento o utilizzazione del bene o effettuazione di spese); viceversa ==l'onere reale può avere ad oggetto esclusivamente prestazioni positive di dare== (denaro o cose generiche). Inoltre, mentre le prestazioni delle obbligazioni reali sono caratterizzate da occasionalità, quelle derivanti da oneri sono invece a regolare periodicità.
- ==Determinazione del soggetto obbligato==: nelle ==obbligazioni propter== rem siamo di fronte ad una vera e propria obbligazione ==gravante sul soggetto== identificato mediante la titolarità del diritto reale (rapporto obbligatorio di carattere tradizionale); l'onere reale è invece caratterizzato da una ==inerenza sul bene== talmente radicale per cui generalmente si afferma che grava direttamente sul bene e che quindi vero e proprio obbligato è l'immobile. La situazione che si determina è pertanto relativamente simile alla servitù, sebbene si distinga da questa per l'assenza della predialità (la servitù è costituita a vantaggio di un fondo, e non del suo titolare come nel caso degli oneri reali - in cui la prestazione è a vantaggio di un determinato soggetto)
- ==Effetti==: in particolare nella fase patologica e quindi per la responsabilità dell'obbligato in caso di inadempimento. Mentre ==nell'onere reale==, gravando il peso non tanato sul proprietario quanto sul bene,==il primo risponde nei limitii del valore della cosa==; nell'obbligazione propter rem serve a identificare colui che è tenuto ad eseguire la prestazione, senza gravare in alcun modo la proprietà: ==nell'obbligazione reale il creditore può esperire un'actio in personam nei confronti dell'obbligato== - invece ==nell'onere egli è titolare di un diritto di garanzia reale sul fondo==, potendo rivalersi sullo stesso con ==prelazione== rispetto agli altri creditori del debitore, chiunque ne sia in quel momento proprietario o possessore. Questo perché nelle obbligazioni reali il bene, dal punto di vista della responsabilità e garanzia del soddisfacimento, è un bene qualsiasi del patrimonio del debitore, salve specifiche forme di garanzia gravanti sul bene medesimo.
- Dagli oneri e dalle obbligazioni reali è possibile liberarsi solo con il trasferimento a terzi. Quanto alla cessione della res, dottrina e giuripsrudenza hanno affermato che ==nel caso di onere reale la responsabilità del subentrante sussiste anche per le prestazioni maturate anteriormente al proprio acquisto==, sia pure nei limiti del valore del bene gravato; viceversa ==nelle obbligazioni reali==, il mutamento soggettivo del diritto reale comporta la ==responsabilità dell'acquirente per le prestazioni divenute esigibili dopo il suo acquisto== - quanto a quelle maturate anteriormente, si discute tra coloro che affermano la responsabilità esclusiva del predecessore, sulla scorta del fatto che egli era titolare del bene quando l'obbligazione è divenuta esigibile (di conseguenza l'ambulatorietà non riguarda l'obbligazione in sè, ma la possibilità del suo sorgere) e coloro che invece ritengono sia configurabile una concorrente responsabilità di alienante e avente causa (come dimostrato dal 1104 c. 3)
- Conseguenze derivanti dalla dismissione del diritto reale cui accedono: 
	- per gli oneri reali - in mancanza di un preciso dato normativo di riferimento - si discute circa l'ammissibilità dell'abbandono liberatorio. (Un indirizzo più recente tende ad escluderlo, evidenziando il dato secondo cui, trattandosi di un modo di estinzione eccezionale, necessiti di un espresso riconoscimento legislativo; la dottrina tradizionale lo ammette precisando tuttavia che il proprietario deve considerarsi comunque tenuto ad eseguire le prestazioni scadute durante il periodo di titolarità del bene gravato).
	- per le obbligazioni reali, l'istituto è disciplinato con riferimento ad alcune fattispecie particolari: art. 888 cc (liberazione dalle spese di costruzione del muro di cinta), 1104 cc (liberazione dall'obbligo di contribuire alle spese della comunione, 1070 cc (liberazione dalle spese necessarie per conservazione o uso della servitù) - norme che la dottrina maggioritaria. riconosce espressione di un principio generale di ammissibilità dell'abbandono liberatorio, sempre che non sia responsabile per inadempimento da atteggiamento colposo (882 cc non consente la rinuncia per sottrarsi all'obbligo di contribuire alle spese di riparazione del muro allorché vi abbia dato causa col fatto proprio) o abbia rinunciato alla facoltà di avvalersi dell'abbandono (1104 c. 2, il partecipante alla comunione non può esimersi dall'obbligo di contribuire alle spese qualora le abbia approvate anche tacitamente)