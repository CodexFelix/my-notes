Responsabilità esclusiva del sorvegliante, che non si aggiunge a quella dell'incapace (a differenza del 2048 in cui è ammesso il concorso di responsabilità ex 2055).
A conferma di ciò, l'art. 2047 c. 2 prevede unicamente un'indennita a carico del danneggiante incapace, implicitamente riconoscendo la natura lecita della sua condotta.

La responsabilità del sorvegliante è in realtà per fatto proprio, per non aver diligentemente esercitato il potere-dovere di sorveglianza. In questo senso è intesa dalla dottrina e giurisprudenza prevalenti la formula liberatoria "provando di non aver potuto impedire il fatto".
E' quindi una forma di responsabilità per colpa (pur se presunta) e non oggettiva, la colpa consiste nel mancato corretto esercizio dei poteri di vigilanza. Il sorvegliante può andare esente da colpa se dimostra di aver esercitato puntualmente i propri poteri di vigilanza.

La norma va letta congiuntamente all'art. 2048 [[Responsabilità del genitore per fatto del figlio minore e insegnante per fatto dell'allievo]]: se il minore è anche incapace di intendere e di volere si applicherà l'art. 2048 c.c. In altre parole, l'art. 2047 trova applicazione nei casi di soggetto di soggetto maggiorenne, incapace di intendere e di volere non sottoposto a tutela. Altrimenti si applicherà l'art. 2048 cc.

### Individuazione del soggetto sorvegliante
La giurisprudenza individua plurime fonti dell'obbligo di sorveglianza: nella legge, contratto, provvedimento amministrativo, mero fatto (comportamento concludento dell'assunzione volontaria o presa in carico). 

Possiamo ritenere che nel caso di maggiorenne incapace non sottoposto a tutela, sia comunque il genitore tenuto alla sorveglianza? La giurisprudenza afferma di sì, ma non in termini assoluti sulla base degli obblighi che la legge impone a carico dei genitori. Questo perché i doveri che il diritto di famiglia pone in capo ai genitori sono dettati da una logica di solidarietà endofamiliare, posti essenzialmente a tutela del figlio. La sorveglianza ex 2047 si rivolge invece alla tutela di terzi che entrino in contatto e subiscano un pregiudizio dal contatto con l'incapace.
Bisogna guardarsi alla coabitazione, a quel fatto che fondi inequivocabilmente la presa in carico. L'obbligo di sorveglianza deriva dalla libera scelta di coabitare. Specularmente, anche la libera scelta può far cessare l'obbligo di sorveglianza. La giurisprudenza precisa, però, che è necessaria anche l'il subentro da parte di altro soggetto nella posizione di garanzia.
