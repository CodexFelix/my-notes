---
Fonti
1421 cc.
(Codice del 1865 artt. 13011 a 1311)
---
# Azione 
Azione di accertamento negativo, volta ad eliminare l'erronea apparenza di un negozio efficace e valido. Ha natura dichiarativa e solo eccezionalmente può produrre effetti costitutivi (es. lavoro, matrimonio, società e nullità di protezione)

- Legittimazione aperta, salvo casi in cui la legge dispone diversamente (riservata)
	- l'onere della prova grava sulla parte che agisce per far valere la nullità, la quale è tenuta a dimostrare che può subire effetti concreti per l'apparenza di validità del contratto inter alios.
	- Sono legittimate le parti del contratto nullo e i terzi titolari di diritti e rapporti connessi dal contratto nullo (aventi causa o creditori del dante causa del contratto nullo; terzo nel contratto a favore di terzo)

- Imprescrittibilità (1422 cc)
	- Prescrittibile azione di ripetizione di indebito delle prestazioni derivanti da contratto nullo (10 anni)
	- Idem risarcimento danno precontrattuale (1338 cc)
	- Trascrizione dei terzi subacquirenti (2652 c. 6)

- Efficacia dichiarativa e retroattiva:
	- Alle prestazioni si applica la disciplina dell'indebito oggettivo (2033 cc)
	- Efficacia nei confronti anche dei terzi aventi causa da uno dei contraenti, travolgendo i loro acquisti a prescindere dalla buona fede o dall'onerosità del titolo.
		- A differenza dell'annullamento (salvaguardia degli acquisti in buona fede o a titolo oneroso) in cui, in quanto patologia sul procedimento di formazione dell'atto, il vizio non emerge dal suo tenore letterale e di cui il terzo subacquirente non può essere a conoscenza
		- La nullità è patologia puramente testuale: per tale motivo, la legge ritiene irrilevante indagare la buona fede del terzo acquirente; questi, agendo con accortezza avrebbe ben potuto scorgere la nullità del contratto
	- Un temperamento del travolgimento degli acquisti dei terzi, ispirato da ragioni di certezza dei traffici guridici, è dato dalla trascrizione sanante di cui al 2652 n. 6 e dall'usucapione. I terzi possono inoltre agire per ripetere le prestazioni indebitamente eseguite


# Rilevabilità d'ufficio
- Rilevazione d'ufficio vs accertamento d'ufficio
	- Rilevazione: nell'ambito del processo, nel rispetto delle regole processuali, del ==principio dispositivo==, che impedisce di pronunciarsi al di fuori della domanda attorea; non può acquisire prove non oggetto di richieste di parti, ma ==rilevarla ove già appurata ex actis==, ossia sia già documentata la nullità
	- Accertare d'ufficio: svolgimento di un'istruttoria senza domanda di parte per verificare la sussistenza dei fatti necessari per la rilevazione d'ufficio

- Rievazione d'ufficio e dichiarazione d'ufficio
	- Rilevazione è un atto doveroso nei giudizi che hanno come presupposto la validità del contratto (es. domanda di adempimento). Essa è pronunciata in favore del convenuto; è ammessa nei limiti in cui sia necessaria per valutare la fondatezza della domanda attorea. Si supplisce alla carenza difensiva del convenuto, che ha omesso di opporre l'eccezione di nullità volta a paralizzare la domanda dell'attore.
	- Dichiarazione d'ufficio è la statuizione che passa in giudicato, attraverso la quale il giudice dichiara con effetti extraprocessuali che il contratto è nullo; questa tendenzialmente non può ricorrere in assenza di domanda di parte (si violerebbero i principi di cui agli artt. 99 e 112 cpc, ultrapetizione)
### Rilevazione d'ufficio della nullità solo nel giudizio di adempimento (a favore del convenuto) o anche di impugnazione (a favore dell'attore)?
Il potere-dovere di rilevazione d'ufficio della nullità opera esclusivamente nell'ambito dei giudizi di esecuzione o anche di impugnazione (annullamento, rescissione, risoluzione) del contratto?
1. Secondo un primo maggioritario orientamento della giurisprudenza, risalente agli anni '50 e costantemente ribadito (Cass. 9395/2011 e 2366/2012) il potere di rilevazione d'ufficio si configura ==esclusivamente in relazione ai giudizi d'esecuzione==
	- ratio di tutela del convenuto, che così vede neutralizzata la pretesa attrice, impedendo l'esecuzione del contratto
	- rilevabilità officiosa anche nei giudizi di impugnazione vizierebbe la sentenza di ultrapetizione
2. Cass. SU 14828/2012 e SU 26242/2014 e 26243/2014: non solo nei giudizi di esecuzione, ma ==anche di impugnazione== finalizzati a rescissione o annullamento, in quanto si tratta di domande che ==presuppongono l'efficacia del contratto==, cioé la non nullità dello stesso
	- si fa valere un diritto potestativo all'impugnazione che, al pari di quello all'esecuzione, presuppone la validità e l'efficacia del contratto. La questione di nullità costituisce una pregiudiziale logico-giuridica di tutte le azioni di impugnativa negoziale(SU 12996/2016, che ha ha dichiarato nullo il contratto perché violativo del divieto per l'odontotecnico di svolgere attività di cura diretta sul paziente
	- inoltre, la presenza di vizi minori (come l'annullamento) non impedisce la produzione di effetti (es. possibilità di convalida, non travolgimento degli acquisti dei terzi); sicché il rilievo ufficioso della nullità non è inutiliter datum 
	- Cass. 22457/2019 ha esteso la rilevazione d'ufficio della nullità anche all'azione principale di simulazione, che presuppone la validità del negozio dissimulato, in quanto tale non è tesa ad invalidare il contratto - ma a fare dichiarare l'inefficacia originaria per effetto di una situazione di apparenza intenzionalmente creata dalle parti

### Domanda di nullità consente pronuncia di nullità per vizio diverso
Essendo la nullità un'unica categoria giuridica, il giudice può d'ufficio rilevare la nullità per differente causa ed anche rilevare la nullità parziale se le parti avevano invocato la nullità totale e viceversa se le parti avevano invocato la parziale potrà rilevarne una totale - salvo nullità di protezione. 

### Pronuncia incidentale di nullità produce efficacia di giudicato 
Dichiarazione d'ufficio produce un giudicato extra-processuale, vincolante per le parti anche in altri giudizi?
- Giurisprudenza rifiuta la tesi della pregiudizialità logica, secondo cui in caso di rilevazione d'ufficio, il giudicato coprirebbe non solo il dispositivo di reiezione della domanda, ma anche le ragioni che la sostengono e quindi la motivazione data dalla nullità del contratto
- Rifiuta anche la pregiudizialità tecnica o incidentale, la quale pur rappresentando un presupposto dell'effetto dedotto in giudizio, è distinta e indipendente dal fatto costitutivo su cui si fonda tale effetto (34 cpc è applicabile solo nei casi di legge o su istanza di parte)
- La Cassazione pone una ==tesi processuale elastica==: il giudice è tenuto a sottoporre la questione alle parti, stimolando il contraddittorio
	- se le parti chiedano che il giudice si pronunci sulla nullità, il giudice dichiarerà la nullità nel dispositivo, quindi su domanda di parte - pur se sopravvenuta e sollecitata
	- se le parti non lo chiedono, il giudice può dichiararla d'ufficio solo nella motivazione, con effetti più limitati rispetto alla dichiarazione su domanda.
		- Dubbi sui confini dell'efficacia della dichiarazione di nullità contenuta nella motivazione. Inoltre rilevazione officiosa non consentita nelle ipotesi di nullità di protezione, speciali, che necessitano di una domanda proveniente dalla parte protetta
> Soluzione della Cassazione appare anomala. L'orientamento è mosso dall'esigenza di arginare il rischio che le parti propongano domande tese ad aggirare la statuizione sulla nullità rilevata d'ufficio. Tuttavia, tale esigenza avrebbe potuto essere soddisfatta già tramite la preclusione extraprocessuale inter partes.

### La mancata pronuncia di nullità produce giudicato implicito di di non nullità, salvo decisione non pentrante nel merito per ragione più liquida
Se il giudice non ha rilevato la nullità, per la giurisprudenza - stante il dovere di rilevare d'ufficio la nullità - si forma un giudicato implicito sulla non nullità del contratto, con un'unica eccezione: il caso in cui abbia fatto applicazione del principio della ==ragione più liquida==, per esigenze di ragionevole durata del processo. In questo caso non si formerà giudicato.
Se pronuncia annullamento o rescissione del contratto, e quindi del merito, il giudice ha implicitamente reputato non nullo il contratto (giudicato implicito sulla non nullità), idoneo ad evitare condotte potenzialmente abusive delle parti (ad es. della parte che ha ottenuto l'adempimento agendo contro la parte, che non potrà eccepire in un successivo giudizio instaurato contro di lei la nullità del contratto per sottrarsi all'adempimento), in contrasto col principio del non venire contra factum proprium.

---
Giurisprudenza
A) CGUE 2016 (C-154, 307 e 308/2015): è illegittima la limitazione temporale degli effetti della nullità, che si verifica laddove questi si facciano derivare ex nunc (dalla pronuncia della sentenza), piuttosto che ex tunc (dalla conclusione del contratto)

B) Cass. 22457/2019: la nullità rilevata incidentalmente, anche se non sfociata in una dichiarazione nel dispositivo della sentenza, ha comunque efficacia di giudicato inter partes in assenza di impugnazione

C) SU 26242 e 262423/2014 (rel. Travaglino): rilevabilità d'ufficio della nullità in giudizio di rescissione e annullamento e risoluzione:
- nell'azione di risoluzione non c'è violazione della correlazione tra chiesto e pronunciato, in quanto c'è pregiudizialità della validità contrattuale
- nell'azione di annullabilità, viceversa, non c'è pregiudizialità nella prospettazione attorea:
	- un conto è rilevarla e sottoporla all'esame delle parti. La nullità è sempre, anche se di protezione, dettata a tutela di interessi generali (stabilità dei mercati, tutela della concorrenza). Comunque diverso è il regime della nullità di protezione, che può essere eccepita dal solo consumatore e può essere rilevata d'ufficio solo nell'interesse del consumatore.
	- nel caso di nullità di protezione, il giudice dovrà svolgere SEMPRE il c.d. ==interpello del consumatore==, individuando la possibile causa di nullità e sottoponendola alle parti e chiedendo al consumatore se intende avvalersene. Solo in caso di domanda di parte incidentale il giudice potrà dichiarare la nullità.
	- nelle nullità di diritto comune, ferma la rilevabilità d'ufficio della nullità, bisogna distinguere la dichiarazione se operata in motivazione o in dispositivo
		- solo se c'è domanda di parte potrà pronunciarsi in dispositivo nel senso della nullità
		- se, invece, il giudice rilevi la nullità ma nessuna parte proponga domanda di nullità, il giudice potrà dichiararla ma solo in motivazione. Ad es. potrà rigettare la domanda di annullamento indicando in motivazione la nullità dell'atto
			- In quest'ultimo caso, la statuizione avrà efficacia di giudicato? Per la Cassazione avrà efficacia analoga al giudicato (analoga perché opera solo tra le parti ma non anche nei confronti dei terzi, come invece avviene per il giudicato ex art. 2909 cc) richiamandosi alla tesi giurisprudenziale tedesca del ==vincolo al motivo portante della decisione== - all'antecedente logico su cui la decisione è stata fondata.
			- Per efficacia nei confronti di terzi occorre proporre apposita domanda di nullità, che potrà essere trascritta ed opposta ai terzi (2652 cc)
	- resta subordinata ad istanza di parte la conversione del contratto nullo in altro contratto di cui possegga i requisiti di forma e sostanza: è necessaria una domanda di parte, in conformità al principio dispositivo dell'effetto conformativo.

La giurisprudenza successiva ha creato degli statuti ad hoc (fideiussioni omnibus riproduttive di 41intese anticoncorrenziali, locazioni di immobili ad uso abitativo e non abitativo, contratti di investimento e forma scritta, preliminare avente ad oggetto immobili da costruire)
