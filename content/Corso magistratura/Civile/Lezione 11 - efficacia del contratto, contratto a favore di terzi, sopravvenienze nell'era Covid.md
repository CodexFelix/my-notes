[[Efficacia contrattuale in generale]]
[[Fissazione degli effetti contrattuali - interpretazione e integrazione contrattuale]]
[[Principio consensualistico]]
[[Simulazione - Scissione tra effetti voluti ed apparenti]]
[[Contratto ha forza di legge tra le parti - ipotesi di scioglimento]]
[[Efficacia nei confronti di terzi]]
[[Contratto a favore di terzi]]
[[Cessione del contratto]]
[[Efficacia indiretta o riflessa - l'opponibilità]]
[[Trascrizione]]
[[Risoluzione del contratto]]
[[Risoluzione per inadempimento]]
[[Autotuela privata e inadempimento]]
[[Sopravvenienze contrattuali]]
[[Sopravvenienze atipiche]]

**1) l’efficacia del contratto (1321) va distinta dalla vincolatività (1372),** in quanto anche i contratti non efficaci vincolano a comportamenti volti a garantire l’attuazione del programma e l'integrità del “vinculum iuris”; inoltre la vincolatività- con i corollari del divieto di cause di scioglimento unilaterale atipiche e di poteri atipici di variazione unilaterale- riguarda solo le parti, mentre gli effetti del contratto possono estendersi anche ai terzi (effetti indiretti o riflessi ed effetti diretti meramente favorevoli);

**2) gli effetti apparenti e quelli voluti possono divergere in caso di apparenza simulatoria creata intenzionalmente**: il negozio simulato non è tuttavia nullo per difetto dell’accordo, dell’oggetto e della causa, in quanto le parti vogliono in certa misura anche l’effetto apparente e l’ordinamento non disapprova la simulazione, ma si preoccupa di disciplinarne, sul piano dell’efficacia, le conseguenze in armonia con i canoni di buona fede e affidamento;

**3)** **il principio di relatività i**mpedisce contratti obbligatori per il terzo, negozi di efficace disposizione del patrimonio del terzo, limiti reali all’acquisto di diritti da parte del terzo (articolo 1379 cc) e l’obbligo di acquisto di diritti a opera del terzo ("nemo invitus locupletari potest");

**4) l’articolo 1411 cc, attenuando ma non contraddicendo il principio di intangibilità, conferma che gli effetti favorevoli semplici (anche reali) non hanno bisogno del consenso preventivo** in quanto è sufficiente il dissenso successivo con effetto risolutivo retroattivo (vedi art. 1333 cc);

**4.1) la clausola recettizia di deviazione in favore del terzo del diritto** nascente del contratto ha bisogno di una sua specifica causa variabile che si identifica nell'interesse dello stipulante (donazione indiretta, intento solutorio, pattuizione sinallagmatica); di norma, tale causa separata della deviazione si accompagna alla diversa causa del contratto base (rapporto promittente-stipulante), anche se non può escludersi l’unicità della causa concreta quando anche l'interesse del promittente si appunti sull'attribuzione del diritto al terzo; in tale caso non saranno scindibili i destini del contratto fondamentale e dell'attribuzione del diritto al terzo: la nullità del riconoscimento del diritto al terzo produrrà allora la nullità integrale del contratto così come il rifiuto del terzo o la revoca dell'attribuzione non implicherà la concentrazione in favore dello stipulante, ma la caducazione di tutta l'operazione;

**4.2) il contratto a favore di terzo attribuisce a questi il diritto di credito, non la qualità di parte: si** differenzia allora sia dai negozi che attribuiscono la qualità di parte (cessione del contratto; contratto per persona da nominare) sia da quelli che non attribuiscono il diritto alla prestazione, ma solo il vantaggio prestazionale in se' (contratto con prestazione in favore del terzo, cioè contratto a favore di terzi meramente interno) o il diritto a non essere danneggiato in occasione della prestazione "inter alios" (contratto con obbligo di protezione del terzo); il terzo non può agire neanche per la risoluzione per inadempimento, non essendo fornita di base normativa la tesi dell’inscindibilità dell’effetto costitutivo e di quello conservativo nell’architettura dell’art. 1453 cc;

**4.3) la disciplina legale sul contratto a favore di terzi è dispositiva**: sono quindi ammesse deroghe convenzionali alla regolamentazione legale del potere di revoca (che può essere escluso, limitato o regolamentati), dell'acquisto del terzo (che può essere subordinato ad adesione), della possibilità di concentrazione (che può essere preclusa o limitata) e della designazione del terzo (che può essere rinviata ad atto successivo unilaterale, anche testamentario, sulla scorta del modello dell'assicurazione ex artt. 1920 e 1921);

**4.4) il contratto a favore di terzi va trascritto contro il promittente e in favore del terzo secondo lo schema della trascrizione della clausola testamentaria in favore del legatario**; non va invece trascritta la dichiarazione di approfittamento, che non ha efficacia reale in quanto consolida un effetto già prodotto; rifiuto e revoca vanno annotati quali condizioni risolutive se producono la risoluzione integrale del contratto, mentre devono essere trascritti come negozi autonomi se producono l’effetto reale della concentrazione in capo allo stipulante;

**4.5) la possibilità di designazione (anche testamentaria) del terzo in un momento successivo al contratto è prevista in materia assicurativa dall’art. 1920,** con norma estensibile all’art. 1412 in quanto espressione del principio di autonomia negoziale che valorizza l’interesse dello stipulante a esercitare un potere dispositivo al quale il promittente dovrebbe essere indifferente; le fattispecie di cui agli articoli 1412 e 1920 sono contratti “inter vivos”, pur se eseguibili solo “post mortem”, perché attribuiscono al terzo diritti autonomi e separati rispetto al patrimonio dello stipulante (vedi comma 3 dell’art. 1412 e comma 2 dell’art. 1920); la clausola di designazione postuma del terzo e’ solo formalmente testamentaria: ne deriva che essa sopravvive a vizi e nullità del testamento che la contiene, continua a operare anche in caso di premorienza dei terzo ed è revocabile con modalità anche diverse dalla revoca del testamento; alla tesi prevalente che considera l’articolo 1920 un’applicazione del contratto a favore di terzi, si contrappone soluzione minoritaria che lo reputa un contratto con scopo previdenziale al quale è connaturata l’attribuzione del diritto indennitario a un terzo; si discute se il silenzio sul terzo beneficiario nel contratto di assicurazione sulla vita abiliti naturalmente lo stipulante all’esercizio del potere di designazione o implichi l’attribuzione in suo favore del diritto all’indennità (passibile di successiva attribuzione inter vivos o “mortis causa” in favore di un terzo che acquisirebbe a titolo derivativo-successorio e non diretto ex art. 1411); secondo parte della dottrina, poi, il beneficiario della prestazione previdenziale ex artt. 1920-1921 sarebbe caratterizzato da un “intuitus personae” che impedirebbe la successione al terzo sia “inter vivos” che “mortis causa”;

**5) il principio consensualistico non richiede che il trasferimento sia prodotto cronologicamente immediato del contratto a efficacia real**e, ma che trovi in esso il suo fondamento unico diretto ("titulus" e "modus");

**5.1) il principio del consenso traslativo non è svuotato dalla regola della prevalenza del primo trascrivente**, che non trasforma il diritto trasferito dal negozio non tempestivamente trascritto in proprietà relativa (condivisa o frammentata) o in mero potere di godimento (cd. "diritto d'investitura"), ma evidenzia solo un profilo di precarietà del diritto e di risolvibilità del relativo negozio; il negozio trascritto è pienamente valido ed efficace in quanto l'opponibilità a terzi è vicenda estranea al programma negoziale che vede il negozio non come atto stabilisce un progetto causale, ma come fatto giuridico interessato da un conflitto di attribuzioni con vicende incompatibili che può essere risolto solo dalla legge; il principio consensualistico non è quindi contradetto logicamente, ma solo svuotato praticamente da una vicenda (la preventiva trascrizione della seconda alienazione) che funge da condizione risolutiva del primo acquisto; si discute se la prevalenza del secondo acquisto abbia una spiegazione puramente processuale o derivi da un acquisto originario "a non domino" ovvero da un acquisto derivativo "a domino" fondato sul descritto meccanismo condizionale,

**5.2) la regola consensualistica non è espressione di un principio di ordine pubblico** ed è quindi derogabile in via negoziale con il pagamento traslativo, le varianti reali ai contratti consensuali ad efficacia reale e la vendita con riserva di proprietà;

**5.3) il principio consensualistico e' legalmente derogato nelle operazioni intrinsecamente caratterizzate dalla scissione tra "titulus" e "modus**”, quali contratti reali, garanzie reali, sistema tavolare, appalto, somministrazione, contratto estimatorio, mandato all'acquisto immobiliare, vendita generica o alternativa; si dubita in merito all’operatività del principio nel caso della cessione del titolo di credito e dell'atto costitutivo di conferimento di immobili in società;

**5**.**4) il principio non è concettualmente derogato, ma solo cronologicamente diluito nelle vendite di cosa futura o di bene altrui**, che non sono vendite meramente obbligatorie, ma negozi a efficacia reale differita, immediatamente trascrivibili (la vendita di cosa futura come negozio sospensivamente condizionato; quella di cosa altrui con una trascrizione prenotativa poi completata dalla trascrizione dell'acquisto dal terzo ex art. 2650 cc); tali negozi costituiscono insieme “titulus" e unico "modus", pur se cronologicamente differito a un mero fatto giuridico successivo;

**5.5) il principio consensualistico produce per l'acquirente il vantaggio dell'immediato acquisto dello "ius possidendi" (non dello "ius possessionis**", subordinato alla consegna o al costituto possessorio che non può essere implicito) e lo svantaggio del rischio del perimento del bene (la regola dispositiva "res perit domino" ex art. 1464);

**6) le sopravvenienze atipiche, ove decisive e incisive, conducono alla risoluzione del contratto grazie alle figure della presupposizione e della causa come requisito funzionale del contratto.**


[[Pillole su riconduzione ad equità contratto per sopravvenienze (COVID)]]
