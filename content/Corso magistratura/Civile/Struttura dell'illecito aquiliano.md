L'illecito aquiliano ha 4 elementi e due nessi di causalità (materiale e giuridica):
1. Fatto
2. Colpevolezza (elemento soggettivo). Vi sono una pluralità di criteri di addebito della responsabilità aquiliana, non solo a titolo di colpa ma anche 
	- presunta, presunta fino a prova contraria  
	- oggettiva, 
	- oggettiva aggravata in quanto presunta, 
	- attenuata (per illecito che produce solo obbligo indennitario), 
	- aggravata (responsabilità lato sensu sanzionatoria).
	- sostitutiva, erogazione di un bene economico sostitutivo del bene specifico
	Coerentemente con la funzione riparatoria, nella responsabilità aquiliana vige il principio di indifferenza di dolo e colpa e delle diverse graduazioni e intensità dei medesimi ai fini della determinazione del quantum risarcitorio; ciò a differenza della responsabilità penale (133 cp). Vi sono ipotesi eccezionali di illecito esclusivamente doloso (atti emulativi, violazione delle regole di concorrenza, doppia alienazione immobiliare, induzione all'inadempimento, storno di dipendenti, interferenza sul credito altrui) o 2236 cc.
3. Danno evento, ingiusto, per evitare atipicità dell'illecito civile
4. Danno conseguenza (SU gemelle del 2022)

Elementi che presentano somiglianze all'illecito contrattuale. La differenza con questa responsabilità è di tipo probatorio: mentre nella responsabilità aquiliana i 4 elementi vanno provati dal danneggiato (pur se con possibili presunzioni), nell'illecito contrattuale non vanno provati nè l'inadempimento oggettivo (presunto, SU 2001), colpa (presunta), nè la causalità tra condotta e danno evento (eccezione della responsabilità medica Sent. Scoditti).

##### 2 assenti tra gli elementi costitutivi dell'illecito civile:
L'==antigiuridicità== nel diritto civile si riassume nell'ingiustizia del danno, non costituisce un elemento distinto come nel diritto penale. Il danno è ingiusto se sine iure (realizzato con condotta non autorizzata dalla legge) e contra ius (lesivo della sfera giuridica altrui).

Quanto all'==imputabilità==, non è elemento costitutivo dell'illecito civile in quanto non è presupposto della colpa differenziandosi da quella penale:
1. L'art. 87 cp sull'actio libera in causa segna una anticipazione della consumazione al momento della procurazione dello stato di incapacità; è una clausola estensiva della tipicità penale (similmente al 40 cpv o al 110 cp o ancora al 56 cp, che operano in combinazione con le fattispecie incriminatrici).
2. L'imputabilità civile non prevede modulazioni (regola dell'all or nothing)
3. Civile prevede una clausola generale, non singole ipotesi che limitano discrezionalità civile
		Ciò vale a maggior ragione per il civile, in cui l'art. 2046 cc estende anche ai casi di colpa
Si supera la ricostruzione soggettiva della colpa, come volontà esecrabile e peccaminosa - presupponente capacità di adeguarsi ai precetti normativi. Se per colpevolezza si intende rimproverabilità del comportamento, è evidente la necessità di un presupposto di consapevolezza delle proprie azioni. ==In civile la colpevolezza è intesa in senso oggettivo/normativo==, come caratteristica della condotta nel senso di una distonia rispetto allo standard di riferimento. La conseguenza è che può esservi anche la colpa del non imputabile, come dimostrato dal 2047 cc che consente la responsabilità sussidiaria dell'incapace e dalla giurisprudenza che ritiene configurabile il concorso causale di colpa del danneggiato ex 1227 anche se non imputabile.

Non a caso il codice si occupa con norme diverse dal 2043 dell'antigiuridicità (2044 e 2045) e dell'imputabilità (2046).

## Fatto lecito dannoso 
- Eccesso colposo di legittima difesa
- Stato di necessità
- Incapacità e mancanza di risarcimento da parte del sorvegliante

Le tesi sono essenzialmente 2:
1. Più eversiva, legge in senso non letterale la parola indennità, la quale sembra evocare un fatto lecito. Secondo questa tesi, la parola indennità è fuorviante: si tratta comunque di un danno ingiusto equitativamente ridotto per la peculiarità della situazione, che integra così una modalità riparatoria diversa da quella risarcitoria. La teorica parte dall'assunto che in tutti e tre i casi non c'è un problema di antigiuridicità, ma di condizione soggettiva. PArtendo dal presupposto che l'illecito sia perfetto in quanto antigiuridico e colpevole, si afferma che vi è un'esenzione soggettiva per la particolare condizione personale. Questa affermazione è coerente per l'eccesso di legittima difesa, che già nel diritto penale è ritenuta una scusante e per lo stato di necessità, che è ritenuta una scusante, e per la imputabilità ritenuta una condizione personale.
	- Rifiuta la teorica opposta del fatto lecito dannoso, la quale appare una contraddizione in termini;
	- Il fatto non può essere lecito, in quanto l'ordinamento non può autorizzare la lesione di un diritto della persona (si pensi alla legittima difesa o allo stato di necessità) sul piano dell'antigiuridicità oggettiva.
	- La qualificazione di questi fatti come illeciti (nel senso di contrarietà alla norma) è pienamente compatibile con la lettura riparatoria dell'illecito, che può essere integrato per il semplice fatto dell'inosservanza delle regole senza considerare la colpevolezza e l'imputabilità
	- In definitiva si distingue il piano del fatto (comunque illecito) e dell'effetto dannoso che ne deriva dal piano del comportamento (autorizzato).
2. Prevalente in dottrina e giurisprudenza, teorica dell'atto lecito dannoso, tale per cui vi sono fatti leciti che al pari di quelli illeciti producono dei pregiudizi. Di fronte a questi fatti leciti, l'ordinamento fa una scelta con norme certamente eccezionali che hanno una funzione non di traslazione del danno ma di riequilibrio equitativo. In questa categoria rientrano norme come gli artt. 843, 924, 925, 1063 e 1328. A sostegno di questa tesi gli argomenti:
	- letterale: la legge parla di indennizzo
	- è illogico e contraddittorio ritenere autorizzato dalla legge il fatto ma non l'effetto.
	- la legge non rinvia il 1226 per la quantificazione economica del danno; peraltro l'art. 2057 rimette alla discrezionalità del giudice non solo il quantum ma anche l'an.

Differenze pratiche delle due tesi:
- prescrizione: se lo riteniamo aquiliano quinquennale, se da atto lecito dannoso responsabilità contrattuale decennale;
- criteri di quantificazione: pur se l'equità può annullare le differenze
- estensione alla responsabilità contrattuale: se riteniamo che le norme fondino una normativa speciale, che fissino un indennizzo nonostante il fatto sia lecito la norma è eccezionale 
- responsabilità vicaria o per fatto altrui (2047) se riteniamo che sia da fatto lecito non è estensibile al vigilante, mentre 

Tesi mediane: conducono alla  conclusione che per lo stato di necessità c'è una vera e propria causa di giustificazione (fatto lecito dannoso), mentre per l'eccesso colposo e inimputabilità è un fatto illecito pur se connotato da condizione personale che riduce responsabilità.

## Concorso colposo del danneggiato 1227
Tribunale dell'Aquila del 2022 che ha ritenuto di ridurre la responsabilità dei ministeri per concorso colposo degli occupanti le unità immobiliari nonostante le plurime avvisaglie date dallo sciame sismico. Soluzione che non convince perché:
- se è vero che l'art. 1227 c.1 è norma non in tema di colpevolezza ma di causalità, è tuttavia vero che postula come presupposto di rilevanza causale al fatto del danneggiato la sua antigiuridicità (contrarietà all'ordinamento giuridico e colposità). La sentenza contraddice se stessa nella parte in cui dapprima afferma che i giovani avevano fatto un ragionevole affidamento nella capacità dell'edificio di resistere alle scosse per poi ammettere il concorso di questi.
- non valorizza il parametro dell'agente eiusdem condicionis et professionis; le vittime non erano soggetti professionali aventi capacità specifiche, pertanto non erano in grado di comprendere i rischi cui erano esposti in assenza di provvedimenti dell'autorità che vietassero di sostare in quei luoghi;
- il comportamento dell'Autorità ha ingenerato questo affidamento, non essendovi stato un ordine, ma una semplice raccomandazione sul piano della normale prudenza.

## Danno in re ipsa
SU 33645 e 33659/2022:
E' risarcibile il danno evento in sè? In passato 2 orientamenti giurisprudenziali favorevoli:
1. Basato sul lucro cessante, ossia sulla possibilità di concedere l'immobile in locazione ad altri. Si parla di danno figurativo (astratto), che è rappresentato dal valore locativo e dai canoni di locazione normalmente corrisposti. Dal punto di vista quantitativo opererà una valutazione equitativa, tenendo conto delle presunzioni
2. Basato sul danno emergente, non sulla lesione del potere di disposizione, ma di godimento (832 cc); viene in gioco il privato che ha perso il potere di godere per sè del bene, oltre che di concederlo in godimento ad altri. Si ragiona sul concetto di deterioramento del valore di un bene, danno in quanto tale. Non v'è spazio per il danno conseguenza, implicante le propagazioni dannose su altre poste del patrimonio: quando il danno è intrinseco o reale (da lesione del bene) o *in re ipsa*, non c'è spazio per il danno conseguenza.

SU Scoditti: Parlare di danno in re ipsa è una contraddizione in termini: l'attore deve provare il danno conseguenza,  nei termini di lucro cessante. La duplicità dei due eventi e dei due nessi di causalità impone la dimostrazione del mancato guadagno derivante da lesione del diritto. E' necessaria un'allegazione specifica e, laddove ci sia una contestazione dell'allegazione, sarà necessario provare anche con presunzioni o altre prove che il soggetto avrebbe utilizzato il bene sul mercato locativo per ottenere un lucro. 
Il danno emergente in re ipsa: se non viene inciso potere di disposiizone in modo tale da trarre utilità superiore da quel bene, ma il potere di godere direttamente di quel bene, viene inciso il valore del bene in sè. 
1. Ritenere danno da lesione del godimento in sè, sembra introdurre un danno in sè (una sorta di disgorgement)
2. Che differenza c'è tra azione di rivendicazione e risarcitoria (si confonde la tutela reale, tesa al ripristino del potere sul bene, come tale non richiedente la dimostrazione di conseguenze dannose, da quella risarcitoria)
Per la Cassazione è meglio parlare di danno presunto, di danno conseguenza che è necessario ma può essere provato con presunzioni (danno normale), in base al principio notoria non eget presumptione.

## Responsabilità solidale (2055 cc)
Cass III ord. 35020/2022: 
E' ammissibile regresso tra Presidenza del Consiglio dei Ministri, Comune e (enti tenuti a titolo di responsabilità non per colpa propria ma per responsabilità oggettiva o indiretta)?
- Se si legge il 2055 c. 2 come requisito limitativo del regresso ai soli casi di colpa (non estensibile a responsabili indiretti), allora si potrà agire solo nei confronti del soggetto che ha commesso la colpa
- Se si legge il 2055 c. 2 come criterio di ripartizione ma non come norma di sbarramento nei casi in cui manchi la colpa; in tal caso opererà la regola del contributo causale e la regola di ripartizione del 2055 c. 3.

## Risarcimento in forma specifica 
1. E' una tecnica di risarcimento o una tutela specifica reintegratoria o inibitoria?
	- Nonostante la contraddizione tra la rubrica che parla di risarcimento e il testo che parla di reintegrazione, la norma si riferisce al risarcimento e non alla tutela reintegratoria. Deve quindi darsi una rilevanza significativa al profilo funzionale. Sia pure attraverso modalità diverse, questa norma assolve ad una funzione risarcitoria. Non è, come da alcuni ritenuto,valorizzando il profilo strutturale o effettuale (modifica dello status quo), una generale tutela reintegratoria
	- Richiesto colpa, danno evento e danno conseguenza
2. Se è norma sul risarcimento, che tipo di risarcimento? 
	- E' una diversa tecnica di liquidazione (di quantificazione) del danno. 2 parametri: parametro per equivalente (basato sulla estimatio rei e sulla teoria differenziale), parametro in forma specifica (id quod interest, il costo del ripristino).
[[Post Grasso su Tutela in forma specifica e Risarcimento in forma specifica ex 2058]]
