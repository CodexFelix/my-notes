1. Tesi (tradizionale, seguita in giurisprudenza fino al 1985) del negozio meramente preparatorio avente a oggetto un facere (l'obbligo a prestare il consenso alla stipula del definitivo)
	- Il preliminare ha in quest'ottica una funzione diversa e autonoma dal definitivo, completamente indifferente e scollegata rispetto alle prestazioni finali: la funzione del preliminare si sostanzia e si esaurisce nella stipula del definitivo, dal quale è in toto assorbito. Solo quest'ultimo svolge la funzione di effettiva realizzazione dell'assetto di interessi
	- Corollario: i rimedi esperibili contro il preliminare sono solo quelli attinenti a vizi propri del solo preliminare (nullità per difetto di forma ad substantiam e annullabilità per vizio del consenso e risoluzione per impossibilità sopravvenuta NB non della prestazione finale, ma alla semplice prestazione del consenso alla stipula del definitivo)
	- Non sono ammesse azione di rescissione, risoluzione per impossibilità sopravvenuta o eccessiva onerosità sopravvenuta e le azioni edilizie (redhibitoria e quanti minoris) per vizi del bene promesso - in quanto si riferiscono al programma negoziale finale e al rapporto che ne deriva. Di conseguenza, sarà necessario sempre stipulare il definitivo, anche se questo sia ab origine destinato alla caducazione
	- Non sono ammessi i mezzi di conservazione della garanzia patrimoniale generica: non la revocatoria (2901 cc), atteso che il preliminare è privo di efficacia dispositiva del patrimonio e non pregiudica le ragioni del creditore; non la surrogatoria (2900 cc) data la natura di atto personale del consenso negoziale alla stipula del definitivo
	- Assorbimento del preliminare nel definitivo: prevalenza delle clausole del definitivo anche se difformi con quelle del preliminare e dal momento dela stipula sarà solo quest'ultimo a poter essere aggredito
2. Contratto già definitivo ma ad effetti obbligatori, di cui il definitivo - con cui si trasferisce la proprietà - è atto meramente solutorio del primo (a seconda delle variabili della tesi atto giuridico in senso stretto o negozio giuridico con causa esterna)
	- già il preliminare vincola le parti in modo definitivo alle rispettive prestazioni, obbligando il acquirente al pagamento del prezzo e il promissario alienante a trasferire la proprietà del bene. L'effettiva realizzazione degli effetti traslativi è però differita al compimento da parte del promittente venditore di un successivo atto meramente solutorio (sulla falsariga dei contratti obbligatori a efficacia reale differita)
	- Con il preliminare si deroga al principio consensualistico di cui al 1376, si opera una scissione tra titulus e modus adquirendi.
	- Il preliminare è il vero contratto definitivo con cui le parti assumono i definitivi impegni relativi alle prestazioni da eseguire e che, pertanto, contiene la causa dell'operazione negoziale (titulus adquirendi); il definitivo, al contrario, degrada ad atto di carattere meramente solutorio (modus adquirendi) dell'obbligo traslativo discendente dal preliminare. Il definitivo è un negozio con causa esterna nel negozio a monte di cui rappresenta l'attuazione vincolata.
	- Argomenti: 1) il preliminare ad effetti anticipati, anticipando tutti o alcuni gli effetti obbligatori del definitivo con l'eccezione di quello traslativo, sarebbe la dimostrazione che la fonte del regolamento di interessi sarebbe il contratto preliminare; 2) la sentenza costitutiva in luogo del definitivo (2932) è concepibile in quanto non vi sia più alcuna discrezionalità negoziale e  il definitivo costituisca atto meramente solutorio; 3) per il solo preliminare è prevista la trascrizione, e non per gli altri vincoli prenegoziali;  4) la lettera del 2645-bis, prevedendo la decadenza dell'effetto prenotativo della trascrizione del preliminare, che si può evitare anche con contratto definitivo o "altro atto" (a riprova della natura di atto giuridico a valle)
	- Corollari della tesi in esame: 
		1. La quasi totalità dei rimedi contrattuali (nullità per illeiceità della causa o dell'oggetto, rescissione, risoluzione per eccessiva onerosità o impossibilità sopravvenuta) sarà esperibile nei confronti del contratto preliminare - unico negozio dispositivo della sequenza procedimentale. Nei confronti del definitiivo saranno deducibili solo la nullità per difetto di forma ad substantiam e, sempre che si ritenga che il definitivo abbia natura negoziale, l'azione di annullamento per incapacità o vizi del volere
		2. In caso di accoglimento di queste domande giudiziali, seguirà il travolgimento automatico anche del definitivo per vizio derivato, non potendo sopravvivere alla caducazione del negozio di cui rappresenta mero adempimento
		3. l'azione revocatoria sar esperibile solo nei confronti del preliminare, unico negozio dispositivo - e non per il definitivo, mero atto adempitivo (2901 esclude gli atti di adempimento delle obbligazioni); è ammesso invece la surrogazione (2900) data la natura di atto dovuto della stipula del definitivo
		4. il definitivo dovrà avere lo stesso e identico contenuto del preliminare; ogni minima difformità genererà inadempimento del preliminare, a fronte del quale la parte interessata potrà agire ex 2932 cc

###### Critiche alle due tesi
Entrambe le due tesi si espongono a critiche, che ne hanno determinato il superamento e il rigetto da parte della giurisprudenza di legittimità ormai consolidata.
Tesi 1: E' improntata ad una visione atomistica della sequenza procedimentale preliminare-definitivo e confligge con la moderna concezione "concreta" di causa negoziale. Il preliminare non può essere considerato isolatamente come mero contratto preparatorio che esaurisce la propria funzione nello scambio di consensi costitutivo del definitivo; il preliminare si collega al programma prestazionale finale, inserendosi in una sequenza procedimentale che è sin dall'origine funzionalmente preordinata alla realizzzazione degli interesi finali perseguiti dalle parti con quella operazione negoziale

Tesi 2 (contratto già definitivo, di cui il definitivo è atto meramente solutorio): è sconfessata dal dato sia letterale (se il definitivo fosse meramente atto solutorio non si vede perché il legislatore lo qualifichi come contratto), sia per la simmetria di forme, sia per la disciplina della trascrizione - che comporta la mera prenotazione degli effetti della trascrizione che avverrà col definitivo e non la opponibilità degli effetti del preliminare (ossia del diritto all'acquisto della proprietà mediante un atto meramente solutorio) E' più corretto parlare di saldatura degli effetti delle due trascrizioni: l'effetto del preliminare deve essere saldato con la tempestiva trascrizione del definitivo.
- l'enfasi posta sull'espressione "altro atto" è eccessiva, che evoca solo la diversità dal tipo di contratto definitivo programmato e non certo un cambiamento della sua struttura

Infine, entrambe le ricostruzioni frustrano la funzione del preliminare, quella di controllo delle sopravvenienze:
- la prima perché ritiene comunque obbligatoria la stipula del definitivo anche se prima di essa sono emersi vizi inerenti le prestazioni finali, in spregio al principio di economia dei mezzi giuridici
- la seconda perché ritiene la stipula del definitivo un atto doveroso e del tutto vincolato; ma se la ragione per cui le parti stipulano un preliminare è quella di differire la decisione ad u momento successivo per controllare le sopravvenienze, è chiaro che il definitivo costituisce un vero contratto, con cui le parti esplicano l'autonomia negoziale. Inoltre, il vincolo postulato da questa tesi di stretta identità contenutistica tra preliminare e definitivo frustra il ruolo paradigmatico di gestione delle sopravvenienze proprio dell'istituto

##### 3. Teoria (mediana) del doppio contratto: il preliminare è un negozio programmatico al pari del definitivo, che non è vincolato ma espressione di autonomia negoziale (SU 1720/1985)
- In ossequio alla nozione della causa in concreto, il preliminare non è solo negozio meramente preparatorio che vincola le parti alla stipula del definitivo, ma negozio programmatico degli effetti perseguiti dalle parti, che partecipa della medesima causa del definitivo, definendo l'assetto di interessi voluto dalle parti. Ne deriva il ==carattere ambivalente del preliminare==, non solo promessa di consensi (pactum de contrahendo), ma anche promessa di prestazioni (pactum de dando.)
- Specularmente, anche il definitivo è ==ambivalente==: ha ==sia una causa costante di carattere solutorio==, attuando l'obbligo a contrarre assunto con il preliminare, ==che== partecipa della causa concreta e variabile sottesa alla complessiva operazione, assicurando la ==gestione delle sopravvenienze== medio tempore intervenute. Alla stipula del definitivo le parti, lungi dal porre in essere un atto meramente esecutivo di una volontà già consumata con il preliminare, verificano l'esistenza di fatti sopravvenuti e valutano l'incidenza sull'idoneità del programma negoziale a soddisfare gli interessi di entrambe, esprimendo con ciò una nuova e definitiva volontà negoziale. ==La sottoscrizione del definitivo è così espressione di autonomia negoziale==, non certo atto meramente solutorio

Corollari:
1. ==Anticipazione dei rimedi contrattuali inerenti le prestazioni finali direttamente nei confronti del preliminare==, se se ne manifestano i presupposti prima della stipula del definitivo (es. nullità per illiceità della causa o dell'oggetto, risoluzione per impossibilità o eccessiva onerosità, rimedi contro l'inadempimento)
	1. la qualificazione del preliminare anche come promessa di prestazioni determina ==ampliamento del concetto di inadempimento==, comprendente non solo il rifiuto alla stipula del definitivo, ma anche le condotte tali da rendere non possibile la corretta esecuzione delle prestazioni finali e, più in generale, l'omissione delle attività preparatorie necessarie a rendere il risultato finale utilmente conseguibile. Si potrà quindi chiedere risoluzione per inadempimento o avvalersi dei mezzi di autotutela privata ex 1460  (exceptio inademplenti contractus) e 1461 cc (sospensione dell'adempimento delle obbligazioni ivi compresa quella di stipulare il definitivo, ove si abbia ragionevole certezza che la controparte non eseguirà le sue presstazioni)
	> 	Tale ampliamento assume particolare rilevanza con riferimento al preliminare di compravendita, in relazione alla disciplina dei vizi del bene compravenduto; difatti, nella compravendita, con il trasferimento della proprietà in virtù del consenso traslativo e del solo obbligo di consegna del bene nello stato in cui si trovava al momento del trasferimento, non si verifica inadempimento - ma c'è la garanzia speciale di carattere oggettivo contro i vizi (ex 1490 cc), volta a far fronte ad una deficienza funzionale del contratto. Attraverso essi potrà chiedersi risoluzione del contratto o riduzione del prezzo, restando senz'altro preclusa - in assenza di inadempimento imputabile in senso tecnico - l'azione di esatto adempimento. 
	> 	==Con il preliminare, invece, è ammissibile l'azione di esatto adempimento anche per vizi nella compravendita==; dato che il preliminare non obbliga solo a prestare il consenso ma ad approntare le prestazioni finali in modo idoneo da realizzare gli interessi perseguiti dalle parti, se nelle more del definitivo il promittente venditore non si adopera per eliminare o riparare i vizi del bene, si determina non già una deficienza funzionale di tipo oggettivo, ma un vero e proprio inadempimento contrattuale, cui il promissario acquirente potrà reagire in base all'ordinaria disciplina dell'inadempimento - sia per tipo di azioni esperibili che per termini di esercizio. Potrà quindi proporre (congiuntamente o disgiuntamente all'azione di cui al 2932 cc), l'azione di esatto adempimento (volta alla rimozione dei vizi o alla sostituzione del bene), ovvero l'azione di riduzione del prezzo (rimedio generale nei contratti a prestazioni corrispettive ex 1464, 1492, 1584, 1668) e ancora la risoluzione del contratto ex 1453 se venga meno l'interesse alla stipulazione.
	> 	
 2. Generale presunzione relativa di conformità del definitivo al preliminare: essendo entrambi atti di autonomia negoziale delle parti, e in virtù della funzione di gestione delle sopravvenienze, le difformità si presumono frutto di volontario ripensamento delle parti. 
	 - tale presunzione è relativa, quindi superabile dalla parte interessata dimostrando la sopravvivenza delle clausole del preliminare difformi o non riprodotte per le quali potrà chiedere esecuzione in forma specifica ex 2932 cc
	 - per qualificare il definitivo come tale bisogna valutare l'entità delle modifiche allo stesso apportate: se sono fisiologiche e non sovvertono la sostanza dell'operazione, si tratta di un "vero definitivo"; se, invece, innanzi a sopravvenienze patologiche o strutturali, le parti hanno concluso comunque un contratto ma stravolgendo il programma preliminarmente concordato si tratterà di un "==falso definitivo==", ossia un contratto del tutto nuovo e autonomo, solo occasionato dal preliminare ma espressione di un'operazione del tutto vergine
 3. Ripercussioni dei vizi di ciascun contratto sull'altro:
	 - il preliminare invalido: se nullo può ridondare in annullabilità del definitivo per errore di diritto, se si dimostra che le parti lo hanno concluso non in libera esplicazione di autonomia negoziale, ma sull'erroneo convincimento di essere a ciò obbligate da un valido ed efficace preliminare. Ciò a condizione che si tratti di un "vero definitivo"; in caso di falso definitivo, nessuna ripercussione si determinerà data la natura di negozio del tutto nuovo ed autonomo
	 - il preliminare annullabile è efficacie provvisoriamente, con l'obbligo di stipulare il definitivo, salva la possibilità di opporre l'eccezione di annullabilità nel giudizio ex 2932 cc. Il definitivo stipulato in virtù di preliminare annullabile non è più annullabile, in quanto integra convalida tacita di quest'ultimo (1444 cc)
	 - quanto alla rescissione, entrambi i contratti sono autonomamente impugnabili quando frutto di sfruttamento della posizione di debolezza - così che si può godere di un nuovo termine per l'esercizio dell'azione
	 - la dichiarazione di nullità o di annullamento del definitivo non precludono la possibilità di agire per ottenere la stipula di un nuovo definitivo ex 2932 cc, dato che il preliminare non esaurisce la sua rilevanza con la mera stipula del definitivo, ma solo con la utile e definitiva esecuzione del programma negoziale.