### Patto commissorio in generale
- Il patto commissorio è l'accordo tra creditore e debitore con il quale il debitore si obbliga a trasferire la proprietà di un proprio bene in conseguenza dell'inadempimento di un'obbligazione. In sostanza il debitore destina un bene in garanzia per il caso di propria inadempienza, senza alcuna previsione di stima del suo valore.
- L'art. 2744 cc pone un ==divieto di risultato==, che prescinde dal singolo mezzo impiegato nella prassi negoziale e colpisce con la nullità ogni alienazione a scopo di garanzia di un debito preesistente, sia essa accessoria ad una garanzia reale tipica (pegno o ipoteca) o autonomo.
- ==Ratio== del divieto di patto commissorio è, secondo la dotttrina, ==composita== (tesi eclettica): 
	- esigenza di rispettare ==par condicio creditorum== (2741 cc): il creditore in cui favore è stipulato il patto commissorio sarebbe garantito da una sorta di prelazione atipica
	- ==divieto generale di creare garanzie reali atipiche==
	- ==divieto generale di autotutela== esecutiva privata - che per vero non è assoluto, si v. artt. 1977 e 1851 cc
	- esigenza di ==tutelare il debitore== da un duplice rischio: quello di sproporzione fra debito e valore del bene dato in garanzia e quello di perimento del bene. Altre figure, per ciò lecite, escludono il peso di quest'ultimo rischio (vendita con patto di riscatto, di retrovendita o assoggettata a condizione risolutiva)
	- tutela del contraente debole (del debitore), della sua libertà contrattuale - dato che egli potrebbe essere portato in una situazione di debolezza economica a obbligarsi a realizzare trasferimenti iniqui; così si vuole reprimere l'approfittamento da parte del creditore dello stato di bisogno del debitore, scongiurando manovre usurarie

## Operazioni elusive: contratto in frode alla legge
Come si è detto, il divieto fissato dal 2744 cc è un divieto di risultato, che colpisce con la nullità ogni alienazione a scopo di garanzia di un debito preesistente.
Tra queste rientrano, secondo la dottrina dominante, una vasta gamma di schemi contrattuali, accomunati dal fatto di essere strumenti tipici ma piegati dalle parti alla realizzazione di fini di garanzia del credito:
- vendita con patto di riscatto o di retrovertendo (1500 ss cc)
- vendita con riserva di proprietà (1523 ss cc)
- alienazioni sottoposte alla condizione sospensiva dell'adempimento
- alienazioni sottoposte alla condizione risolutiva dell'inadempimento (Cass. 3800/1983)
- collegamento negoziale: mutuo e compravendita con patto di riscatto apparentemente separati, ma sostanzialmente collegati, in cui il pagamento del prezzo della vendita rappresenta in realtà l'erogazione di un mutuo e la vendita viene sottoposta a condizione risolutiva di adempimento, in quanto il rimborso della somma erogata  a titolo di mutuo comporta la restituzione della res alienata, determinandosi, in caso contrario, la definitività dell'acquisto.
	- tramite il collegamento negoziale si produce il risultato economico proibito
- patto commissorio obbligatorio: accordo con cuii l debitore si impegna con un preliminare di compravendita a stipulare un contratto definitivo in caso di inadempimento a scadenza dell'obbligazione garantita

### Conseguenze della nullità: parziale o totale?
- Una tesi più risalente predicava l'invalidità dell'intero contratto a cui è apposto il patto commissorio
- Quella più attuale individua una nullità parziale: Cass. 6864/2000, che ha fatto ricorso al principio di conservazione del contratto
	- Le conseguenze della nullità del patto commissorio sono ricondotte da alcuni all'art. 1419 cc c. 1: nullità totale qualora risulta che le parti non lo avrebbero concluso senza la clausola vietata
	- Altri 1419 c. 2 sosttuzione automatica dalla norma imperativa consistente nel principio generale che vieta l'autotutela privata
	- Ad ogni modo la tesi prevalente è per la nullità parziale necessaria, motivata dalla ratio protezionistica che è alla base del divieto di patto commissorio, non inficiando il contratto base cui si riferisce il patto commissorio autonomo o la garanzia tipica nel patto commissorio c.d. accessorio

### Sale and lease back
Operazione complessa che ha funzione in sè lecita, consentendo la smobilitazione di capitali per far fronte ad esigenza di liquidità del creditore che al contempo non vuole perdere la disponibilità del bene - ma che potrebbe essere piegata dalle parti al perseguimento di interessi non meritevoli di tutela. 
- Secondo la giurisprudenza neccessaria una analisi case by case che verifichi la congruità dell'operazione secondo lo schema della ==causa in concreto==
- Per questo l'operazione è stata sanzionata ove programmata in un momento di fisiologia del rapporto, ossia quando il debitore (certo del fatto che non incorrerà in adempimento) è spinto ad accettare condizioni contrattuali potenzialmente lesive, sulla convinzione che, tanto, non vi soggiacerà
- Se invece l'accordo è successivo, la nullità non opera per coerenza con l'altro istituto della datio in solutum (1197 cc): meccanismo di esecuzione della prestazione, che esclude la debitoris suffocatio ma anche la concentrazione del rischio in capo al debitore di sproporzione fra prestazioni e di perimento del bene