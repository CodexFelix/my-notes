Tra trust e negozio di destinazione sussistono significative differenze.

Il fenomeno fiduciario consiste in un'operazione negoziale che consente ad una parte (fiduciante) di far amministrare o gestire per finalità particolari un bene da parte di un'altra (fiduciario) trasferendo direttamente a questi la proprietà del bene o fornendogli i mezzi per l'acquisto in nome proprio di un bene da un terzo, con il vincolo per il fiduciario di rispettare un complesso di obblighi volti a soddisfare le esigenze del fiduciante e a ritrasferire al fiduciante o un terzo da lui designato il bene.
L'effetto obbligatorio è la causa di quello reale e, al tempo stesso, il vincolo fiduciario mira a circoscrivere - sul piano personale e ab externo - la sovrabbondanza degli effetti reali (e quindi l'eccezzo del mezzo rispetto al fine)
Nella fiducia non si riscontra alcun effetto segregativo analogo a quello che consegue al trust e al negozio di destinazione. Il bene entra a far parte del patrimonio del fiduciario, il cui diritto di proprietà è intrinsecamente pieno: egli ha solo un obbligo personale veerso il fiduciante. Nei vincoli destinatori opponibili, invece, il diritto di proprietà è limitato da un vincolo - a seconda delle ricostruzioni - reale o comunque con profili di realità in ragione dell'opponibilità ai terzi.
Nella fiducia, diversamente che nei fenomeni segregativi, ad essere vincolato è il proprietario sul piano personale non la proprietà sul piano reale. E' quindi preferibile parlare in questo caso di proprietà del fiduciario e non di proprietà fiduciaria.

SU 6459/2020 sulla fiducia, non una fattispecie, ma una casistica eterogenea (per struttura, funzione e effetti pratici):
- L'investitura del fiduciario nella titolarità del diritto può avvenire secondo ==distinti moduli procedimentali==: sia mediante alienazione dal fiduciante al fiduciario, sia mediante un acquisto compiuto dal fiduciario in nome proprio da un terzo con denaro fornito dal fiduciante
- ==L'effetto traslativo non è essenziale== per la configurabilità di un accordo fiduciario, essendo possibile la ==fiducia statica== (quando manca del tutto un atto di trasferimento, perché il soggetto è già investito ad altro titolo di un determinato diritto e il titolare si impegna ad esercitare le proprie prerogative nell'interesse altrui, in conformità al pactum fiduciae)
- Perché il negozio fiduciario risponde ad una ==molteplicità di funzioni==, di pratici intenti, essendo diversi i tipi di interessi che possono sorreggere l'operazione. Nella ==fiducia cum amico== la creazione della titolarità è funzionale alla realizzazione di una detenzione e gestione del bene nell'interesse del fiduciante e in vista di un successivo ulteriore trasferimento della titolarità, allo stesso fiduciante o ad un terzo; nella ==fiducia cum creditore==, invece, il contratto intercorre tra debitore e creditore a garanzia del diritto di credito di quest'ultimo - con l'impegno di ritrasferire il bene al fiduciante se questi adempie l'obbligazione.

La dottrina ha a lungo dibattuto alla ricerca di una sistemazione appagante del fenomeno fiduciario sotto il profilo del fondamento causale. 
- V'è chi, riducendo il negozio fiduciario ad ==un tipo negoziale==, seppur innominato, lo costruisce come un contratto unitario, avente propria causa interna (==causa fiduciae==), consistente in un ==trasferimento di proprietà, da un lato, unita all'assunzione di un obbligo==, dall'altro. In questa prospettiva, l'effetto obbligatorio non è un limite dell'effetto reale, ma si trova con essa in un rapporto di interdipendenza, non nel senso di corrispettività economica, ma nel senso che l'attribuzione patrimoniale è il mezzo per rendere possibile al fiduciario quel suo comportamento in ordine al diritto trasferitogli: ==l'effetto obbligatorio rappresenta la causa giustificatrice dell'effetto reale==.
- Da parte di altri si ritiene che nell'operazione de qua siano destinati a venire in rilievo ==singoli negozi tipici==, con causa diversa da quella fiduciae, ==relativamente ai quali la fiducia non opera== o non è in grado di operare sul terreno della causa in senso oggettivo, ma su quello dei ==motivi== o su quello delle determinazioni accessorie di volontà
- Altri ancora, dopo aver qualificato il contratto fiduciario come il negozio mediante il quale si persegue uno scopo diverso dalla causa del contratto prescelto, avendo il pactum fiduciae la funzione di piegare il contratto rispettto alla realizzazione dello scopo perseguito, ritengono impossibile ricondurre il fenomeno pratico ad una unitaria categoria giruidica e ==considera il contratto traslativo e patto fiduciario come contratti separati, ma collegati tra loro, in cui la causa fiduciae esprime il collegamento negoziale== tra i due contratti. Di talchè l'interno vincolo obbligatorio (con cui il fiduciario si obbliga, nel rispetto della fiducia, al compimento del negozio che ne costituisce adempimento), non autonomamente isolabile, interagisce con l'effetto reale esterno.

In giurisprudenza non mancano prese di posizione sulla natura giuridica del negozio fiduciario:
- Talvolta la SC vede nel contratto fiduciario un caso di ==negozio indiretto==, con cui cioè le parti perseguono risultati diversi da quelli tipicamente propri del negozio impiegato (effetto giuridico realizzato non in via diretta, bensì indiretta: il negozio, realmente voluto dalle parti, viene posto in vista di un fine pratico diverso da quello suo tipico e corrispondente alla funzione di un negozio diverso. L'intestazione fiduciaria comporta un vero e proprio trasferimento in favore del fiduciario, limitato però dagli obblighi inter partes, compreso quello del trasferimento al fiduciante in cui si ravvisa il contenuto del pactum fiduciae) (Cass. III 8024/2009; Cass. II 10163/2011; Cass. I 23093/2019)
- Altre volte opta per un inquadramento in termini di ==pluralità di negozi connessi da una comune congruenza funzionale o da un'unica finalità economica==: si ha concorso di due negozi, l'uno di disposizione e l'altro che è anche causa del primo, di obbligazione, i quali sono distinti, pur se collegati e non fusi unitariamente (Cass. II 1331/1957): il negozio fiduciario si realizza mediante il collegamento di due negozi, parimenti voluti, uno di carattere esterno, efficace verso i terzi, e l'altro inter partes e obbligatorio diretto a modificare il risultato finale del primo, per cui  il fiduciario è tenuto a ritraasferire il bene al fiduciante o al terzo (Cass. II 4438/1982; Cass. II 4886/2003; CCass I 17785/2015)
- Una terza impostazione si distacca dalle ricostruzioni che descrivono il negozio fiduciario come articolato in due negozi, per sostenere che qualora tra due parti intercorre un ==accordo fiduciario, esso comprende l'intera operazione e la connota di una causa unitaria==, di realizzare il programma fiduciario, ==mentre per la sua realizzazione possono essere posti in essere diversi negozi giuridici== che, a seconda dei casi e degli obiettivi che con l'accordo fiduciario ci si propone di realizzare, possono essere diversi sia nel numero che nella tipologia (Cass. III 10633/2014)

### Il pactum fiduciae verbale può riguardare beni immobili o mobili registrati ed essere oggetto di una successiva dichiarazione ricognitiva scritta da parte del fiduciario?
La Cassazione ha affrontato il problema della ==forma== dell'impegno con cui il fiduciario si obbliga verso il fiduciante a ritrasferirgli l'immobile:
- l'orientamento tradizionale condiziona la rilevanza del patto fiduciario alla circostanza che i soggetti abbiano consegnato in un ==atto scritto== il pactum fiduciae. Orientamento fondato sull'==assimilazione, quoad effectum, del patto fiduciario al contratto preliminare==, con conseguente obbligo di forma scritta per relationem ex art. 1351 cc. Equiparazione al preliminare fondata sia per la somiglianza strutturale (obbligatorietà del futuro contrahere) che effettuale (==obbligo a contrarre ex 2932 cc==), che si risolverebbe nell'eadem ratio del requisito di forma del 1351 cc. Valida fonte dell'obbligo assunto dal fiduciario può essere solo un atto negoziale avente struttura bilaterale e dispositiva
	- ==La dichiarazione unilaterale del fiduciario non è ritenuta sufficiente allo scopo==, dato che una ricognizione ex post di un atto solenne ab origine perfezionato informalmente non vale a supplire il difetto della forma richiesta ai fini della validità dell'atto (Cass. I 3706/1994): ai fini del trasferimento della proprietà immobiliare (e relativi preliminari) il ==requisito della forma scritta ad substantiam non può essere sostituito da una dichiarazione confessoria dell'altra parte==, non valendo tale dichiarazione nè quale elemento integrante il contratto né come prova del medesimo. Pertanto, il requisito di forma può ritenersi soddisfatto solo se il documento costituisca estrinsecazione formale diretta della volontà negoziale delle parti e non anche quando esso si limiti a richiamare un accordo altrimenti conclulso, essendo in tal caso necessario che anche tale accordo rivesta la forma scritta e contenga tutti gli elementi essenziali del contratto non risultanti dall'altro documento, senza alcuna possibilità di integrazione attraverso il ricorso a prove storiche (==non consentite ex 2725 cc==) (Cass. II 10163/2011)
	- Nel ribadire la necessità di un atto bilaterale scrito, ==talvolta la giurisprudenza ne mitiga le conseguenze== applicando il principio per cui ==la produzione in giudizio di una scrittura, contro la parte dalla quale proviene, equivale a perfezionamento dell'accordo bilaterale==. E' ben vero che l'unilateralità della dichiarazione resa dal fiduciario contrasta con la necessaria bilateralità del negozio fiduciario, ma poiché ad avvalersene in giudizio è il contraente del quale manca la sottoscrizione, trova applicazione il consolidato principio per cui "quando la parte che non abbia sottoscritto l'atto a forma vincolata la produca in giudizio, invocandone a proprio favore gli effetti e così dando la propria adesione, se l'altra parte non abbia nel frattempo revocato il consenso prima manifestato, il requisito della necessaria consensualità deve ritenersi validamente esistente"
- ==Le SU 6459/2020 aderiscono invece all'indirizzo minoritario==, secondo cui ==l'accordo fiduciario non necessita della forma scritta ai fini della validità==, ben potendo ==la prescrizione di forma venire soddisfatta dalla dichiarazione unilaterale redatta per iscritto e sottoscritta con cui il fiduciario== si impegni a trasferire determinati beni dal fiduciante, in attuazione esplicita (ossia con expressio causae) del medesimo pactum fiduciae
	- Secondo questo orientamento, a monte della dichiarazione unilaterale del fiduciario con cui questi promette il trasferimento al fiduciante può stare anche un impegno orale delle parti e la dichiarazione unilaterale, in quanto volta ad attuare il pactum preesistente ha una propria "dignità" autonoma, che la rende idonea a costituire autonoma fonte dell'obbligazione del promittente, purché contenga la chiara enunciazione dell'impegno e del contenuto della prestazione. Il nuovo indirizzo muove dalla constatazione della prassi, nella quale "non è infrequente che l'accordo fiduciario non sia scritto, ma che il beneficiario si impegni unilateralmente a modificare in futuro la situazione. Più precisamente anche un impegno che nasce come unilaterale ha una propria dignità atta a costituire fonte di obbligazioni, in quanto è volto ad attuare l'accordo fiduciario preesistente, che è causa dell'intera operazione economica posta in essere e che giustifica l'impegno di ritrasferimento assunto dal fiduciario con la sottoscrizione del suo impegno unilaterale"
	- ==Le SU ritengono che il pactum fiduciae sia assimilabile al mandato senza rappresentanza== e non al contratto preliminare: la giurisprudenza (Cass. I 1798/1976) da tempo non esita a ricondurre al mandato senza rappresentanza il patto di ritrasferire al fiduciante il diritto acquisito dal fiduciario, quale strumento tipico dell'agire per conto altrui. La dottrina evidenzia come mandato in nome proprio e negozio fiduciario si presentino entrambe come espressioni della ==interposizione reale di persona==: in particolare, con riguardo all'ipotesi del soggetto che abbia acquistato un bene utilizzando la provvista di altri e per seguire le istruzioni ricevute, essa perviene alla conclusione che tale posizione può essere qualificata come mandato o come fiducia, ma che le norme applicabili sono comunque le stesse. 
	- ==Sul versante dei rapporti tra patto fiduciario e preliminare==, al di là dell'affinità per cui anche nel pactum fiduciae è ravvisabile un momento iniziale con funzione strumentale rispetto ad un momento finale, la riflessione scientifica evidenzia la ==diversità degli assetti== perseguiti dall'una e dall'altra figura: nel preliminare, l'effetto obbligatorio è strumentale a quello reale e lo precede; ==nel contratto fiduciario l'effetto reale viene prima e su di esso si innesta l'effetto obbligatorio la cui la cui funzione non è propiziare un effetto reale già prodotto, ma conformarlo in coerenza con l'interesse delle parti== ed in aprticolare neutralizzare il consolidamento abusivo di una situazione patrimoniale vantagiosa per il fiduciario in danno del fiduciante. Inoltre ==l'obbligo nascente dal preliminare si riferisce alla prestazione del consenso relativo alla conclusione di un contratto causale tipico== (quale la vendita), con la conseguenza che il successivo atto traslativo è qualificato da causa propria e perciò improntato a funzione negoziale tipica; diversamente, ==nell'atto di trasferimento del fiduciario== (analogamente al mandato senza rappresentanza ex 1706 c. 2) ==si ha un'ipotesi di pagamento traslativo==, perché l'atto di trasferimento si identifica in un negozio traslativo di esecuzione che trova il proprio fondamento causale nell'accordo fiduciario e nella obbligazione di dare che da esso origina.
	- Conseguente soluzione del problema della forma dell'impegno dell'accordo fiduciario con oggetto immobiliare: è ==assimilabile ad un contratto tipico a struttura debole== (strutturato sui tre elementi dell'accordo, causa e oggetto, senza alcun requisito di forma) e non forte (in cui la forma concorre ad integrare la fattispecie). ==Il mandato senza rappresentanza è contratto a struttura debole== in quanto: tra mandante e mandatario senza rappresentanza trova applicazione il solo rapporto interno (laddove la forma scritta si impone per atti che costituiscono titolo per la realizzazione dell'effetto reale in capo alla prate del negozio); le esigenze di responsabilizzazione del consenso e certezza dell'atto si pongono per quei contratti da cui sorgono efetti reali, cosa che non avviene ==nel mandato senza rappresentanza in cui sorgono solo effetti obbligatori==; i requisiti di forma scritta concernono solo l'acquisto che il mandatario effettua dal terzo (rapporto esterno) e quello di successivo ritrasferimento in capo al mandante; ==l'art 1351 è norma eccezionale==, come tale non suscettibile di applicazione analogica nè estensiva, ==attesa l'autonomia e netta distinzione tra mandato e preliminare==
	- Analogamente a quanto avviene nel mandato senza rappresentanza, dunque, anche per la validità del pactum fiduciae (obbligo di ritrasferire al fiduciante il bene immobile intestato al fiduciario per averlo acquistato da un terzo) non è richiesta la forma scritta ad substantiam, trattandosi di un atto meramente interno tra fiduciante e fiduciario, che dà luogo ad un assetto di interessi che si esplica esclusivamente sul piano obbligatorio; non si pongono quindi problemi di validità del pactum quanto di prova

### La dichiarazione del fiduciario è una promessa di pagamento ex 1988 cc
Fissato il principio per cui non è richiesta la forma scritta per la validità del patto fiduciario avente ad oggetto l'obbligazione del fiduciario di ritrasferire al fiduciante l'immobile dal primo acquistato da un terzo in nome proprio, si tratta di stabilire la rilevanza della posteriore dichiarazione scritta con cui il fiduciario interposto, riconosciuta l'intestazione fittizia, si impegna a effettuare in favore del fiduciante o di un terzo da lui indicato, il ritrasferimento finale.

Le SU ritengono che la dichiarazione ricognitiva dell'interposizione reale e promissiva del ritrasferimento non rappresenta il vestimentum per mezzo del quale dare vigore giuridico, con la forma richiesta dalla natura del bene, a quello che altrimenti sarebbe un nudo patto.
Infatti, una volta ammessa la validità del patto fiduciario immobiliare anche se stipulato verbis, il fiduciario del dichiarante è già destinatario di un'obbligazione di ritrasferimento, e tale patto non scritto è il titolo che giustifica l'accoglimento della domanda giudiziale di esecuzione specifica dell'obbligo di ritrasferimento su di lui gravante.
La dichiarazione ricognitiva dell'intestazione fiduciaria e promissiva del ritrasferimento è infatti un atto unilaterale riconducibile alla figura della ==promessa di pagamento ex 1988 cc==, la cui funzione è quella di ==dispensare colui a favore di chi è fatta dall'onere di provare il rapporto fondamentale==, la cui esistenza si presume fino a prova contraria. (Da tale dichiarazione non dipende la nascita dell'obbligo di ritrasferimento, già derivante dal pactum fiduciae, ma la mera ==relevatio ab onere probandi== - astrazione processuale, così rafforzando la posizione del fiduciante esonerandolo dall'onere della prova del rapporto fondamentale, presunto fino a prova contraria).
Soluzione coerente con la giurisprudenza di legittimità sulla promessa di pagamento (Cass. I 20689/2016), per cui essa non costituisce fonte di obbligazione, ma ha solo effetto confermativo di un preesistente rapporto fondamentale, determinando un'astrazione meramente processuale della causa debendi, da cui deriva una relevatio ab onere probandi che dispensa il destinatario della dichiarazione dall'onere di provare il rapporto, presunto esistente fino a prova contraria, ma della cui esistenza o validità non può prescindersi sul piano sostanziale, venedndo così meno ogni effetto vincolante ove rimanga giudizialmente provato che il rapporto suddetto non è mai sorto o è invalido o si è estinto ovvero che manca uan condizione o altro elemento ad esso attinente che possa comunque incidere sull'obbligazione derivante dal riconoscimento della promessa.
 