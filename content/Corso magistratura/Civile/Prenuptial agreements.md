Alla luce della privatizzazione del diritto di famiglia e del conseguente avvento della libertà negoziale, non convincono la affermazioni contrarie in radice alla praticabilità di negozi volti a regolare ex ante le conseguenze economiche dello scioglimento del matrimonio;

A quest’ultima opzione giurisprudenziale si può opporre che:

a)non viene in rilievo il principio di indisponibilità dello status coniugale nei casi in cui il mutamento dello status sia, come nel caso della donazione obnuziale e del legato in caso di celibato o vedovanza, il presupposto libero di un atto di regolazione delle conseguenze, non l’oggetto della pattuizione integrante prezzo della consenso;

b) la crisi del matrimonio segue leggi proprie che producono l’affievolimento dei diritti e doveri coniugali: gli effetti patrimoniali del divorzio non sono, quindi, effetti indiretti del matrimonio in quanto implicano diritti e doveri del tutto autonomi, promananti dalla diversa solidarietà post-coniugale,

c) il diritto all’assegno divorzile e’ un diritto patrimoniale disponibile, autonomo rispetto al diritto-dovere di contribuzione ex art. 143 cc;

d)la tutela del coniuge debole e il rilievo delle sopravvenienze sono fronteggiabili con il controllo giurisdizionale su equità e fatti modificativi;

e)non e’ seriamente distinguibile l’accordo finalizzato alla regolazione delle conseguenze del divorzio da quello che vede nello scioglimento una condizione sospensiva di una pattuizione sorretta da causa autonoma: la supposta differenza tra accordo che trova la causa genetica nello scioglimento e accordo con causa diversa solo condizionato alla dissoluzione non toglie che in entrambi i casi il cambio di status non è oggetto, ma solo presupposto dell’attribuzione patrimoniale; e che, volendo essere sospettosi e dietrologici, in entrambi i casi detta attribuzione, incidendo sull’assetto economico conseguente allo scioglimento, può condizionare le scelte in merito alla conservazione o mutamento della condizione coniugale e l’esplicazione del diritto di difesa nel giudizio divorzile.