Il termine invalidità, presupposto ma non definito dal codice, non denota un istituto del diritto positivo, ma un'idea generale e primaria posta a base dell'intera elaborazione giuridica. Deficit strutturale rispetto al modello di negozio delineato dal legislatore.

L'invalidità fissa un ==limite alla libertà negoziale ==e contrattuale nel rispetto del diritto oggettivo, giudizio sulla regola contrattuale nel suo rapporto con quella legale.
> Relazione al cod. civile (603) "l'autonomia del volere non è sconfinata libertà del potere di ciascuno"

Invalidità è una categoria generale, frutto di riflessione dottrinale, definitoria e descrittiva: essa rappresenta la sintesi di discipline legali eterogenee:
- Specifiche norme del Codice civile vi rinviano: 1234 (novazione di obbligazione invalida), 1338 (resp. precontrattuale da conoscenza di cause di invalidità), 1347 (possibilità sopravvenuta della prestazione), 1352 (forma convenzionale a validità), 1404 (contratto per persona da nominare, nomina valida), 1410 (cessione di contratto, cedente è tenuto a garantire validità)

La scelta del legislatore di non dedicare un'apposita disciplina alla invalidità scaturisce dalla tradizione romanistica, in cui mancava una definizione di genus invalidità e l'unica nullità conosciuta era processuale:
- L'antitesi era tra negozio esistente ed inesistente: nullus nel linguaggio romano era impiegato come sinonimo di ==non ullus== (non esistente), essendo inconcepibile l'immagine di un atto esistente ma imperfetto
- Analogamente si ignorava la nozione di annullabilità, in quanto era impensabile un negozio giuridico che producesse effetti soltanto precari
- Il diritto pretorio, allo scopo di sopperire le esigenze riscontrate nella prassi dei rapporti tra privati, introdusse le ==exceptiones==

### Tesi che negano la necessità della categoria dell'invalidità criticate
Gli Autori che contestano il rilievo della categoria ordinante dell'invalidità ne affermano la superfluità:
- Il negozio nullo non si distingue da quello inesistente: anche il primo è improduttivo di effetti. Argomentando su questa scia, il contratto nullo non potrebbe neppure qualificarsi come tale, ove lo si ritenga improduttivo di effetti giuridici
- Il negozio annullabile è da qualificarsi come inefficace, in quanto spiega i propri effetti giuridici fino alla pronuncia di annullamento

Le tesi riportate possono essere confutate alla luce di due ordini di argomentazioni:
1. Storiche: la disciplina dell'invalidità attinge ad una costruzione teorica proveniente dalla pandettistica tedesca e alle elaborazioni di Savigny e Windscheid (Zem lehre des Code Napoleon del 1847)
2. Il dato normativo; nel codice, numerose norme testimoniano l'ammissione dell'esistenza di una invalidità in generale:
	- art. 1234 cc (novazione): opera una separazione tra le invalidità, consentendo la novazione di un'obbligazione invalida, ma derivante da titolo annullabile; implicitamente esclude la novazione dell'obbligazione nulla
	- art. 1338 cc (resp. precontrattuale per omessa comunicazione di cause di invalidità): esprime il termine invalidità per riferirsi alle patologie della nullità e annullabilità del contratto
	- art. 1347  (possibilità sopravvenuta della prestazione): richiama il concetto di validità sopravvenuta del contratto sottoposto a termine o condizione, implicitamente affermando l'invalidità in caso di impossibilità della prestazione 
	- art. 1352 (forma convenuta dalle parti): menziona la validità del contratto
	- 1404 cc (contratto per persona da nominare): subordina gli effetti alla dichiarazione validamente effettuata
	- 1410 cc (cessione di contratto): obbliga il cedente a garantire la validità del contratto

### 3 caratteristiche del negozio invalido
1. Esistenza: deve possedere il quid minimum di elementi per ritenere che la fattispecie contrattuale possieda un rilievo giuridico. Il contratto inesistente, in cui manca anche l'apparenza di un accordo tra le parti, che sia privo di forma, affetto da carenza assoluta di oggetto o avente una causa radicalmente deficitaria, è definibile come giuridicamente irrilevante
2. illegittimità: affetto da un vizio che attiene alla contrarietà rispetto al paradigma legislativo, formatasi ab origine; deve essere privo dei requisiti richiesti dalla legge per considerarlo valido e coerente con l'ordinamento giuridico
3. Inefficacia (è l'effetto dell'invalidità): improduttività di effetti giuridici, in via definitiva, poiché affetto da vizio originario. Non rileva che l'inefficacia sia originaria, come nel caso della nullità, o discenda da pronuncia giurisdizionale costitutiva come nell'annullabilità - dichiarata con pronuncia che rimuove retroattivamente gli effetti provvisori del contratto

### Differenza con il diritto amministrativo: l'invalidità civilistica è eccezionale, in quanto deroga alla regola di autonomia negoziale
- Nel diritto amministrativo l'invalidità ha portata generale e si configura ogniqualvolta si riscontri un vizio di legittimità, anche procedurale nella formazione dell'atto.
	- Tutte le norme amministrative sono connotate da imperatività e i vincoli procedimentali producono invalidità. 
	- L'attività amministrativa è vincolata e conosce non solo limiti negativi, ma anche positivi, di carattere funzionale
	- Il diritto amministrativo conosce inoltre un vizio atipico, di carattere funzionale: l'==eccesso di potere==, collegato alla natura teleologicamente vincolata del provvedimento
- Il diritto privato è retto dal principio di autonomia privata (1322 cc): la libertà lasciata ai privati giustifica il carattere eccezionale delle norme imperative, nonché la limitazione all'apposizione di vincoli positivi e funzionali e la circostanza che le violazioni procedimentlai non determinano invalidità
	- i vincoli imposti alla libertà contrattuale hanno ==natura prevalentemente proibitiva, di carattere negativo==
	- le cause di invalidità sono tipizzate dalla legge e devono essere fissate da norme di fattispecie determinate e puntuali, non da principi generali e clausole astratte

###### Distinzione regole di validità e condotta
Secondo l'impostazione tradizionale, i rapporti tra regole di validità e di comportamento si fondano sul ==principio di non interferenza==:
	- la violazione di norme comportamentali, prescrittive di obblighi di condotta, produce come sanzione la responsabilità (precontrattuale o contrattuale)
Il principio di non interferenza ==non è ritenuto a portata assoluta==, nel senso che non viene sancita aprioristicamente l'incomunicabilità tra le due tipologie di regole - l'ipotesi in cui l'inosservanza di regole di comportamento sfocia nell'invalidità del negozio sono indicate tassativamente dal legislatore:
- es. comportamenti tenuti dalle parti nella formazione del contratto in contrasto con regole generali o speciali dettate da Costituzione, codice civile o leggi speciali -> invalidità motivata da ratio di protezione
- La giurisprudenza della Corte costituzionale manifesta un orientamento incline ad ammettere la vis normativa e idoneità dei canoni della buona fede e dell'equità a porsi come parametro di validità ==per il tramite del 2 Cost.:==
	- Ord. 248/2013 Corte Cost.. ha sancito rilevabilità ex officio della nullità (1418) della clausola contrattuale (nella specie attinente a caparra confirmatoria) indicativa di un regolamento non equo, in quanto gravemente sbilanciato ai danni di una parte
	- Ord. 77/2014 rilevabile d'ufficio nullità derivante dalla violazione delle clausole generali di buona fede ed equità
- Nulla toglie poi la contemporaneità della verificazione della invalidità da violazione di disposizione normativa e, in aggiunta, l'adozione di una condotta non conforme alla regola di correttezza. Emblematico, a tal proposito, l'art. 1338 cc (specificazione del principio di buona fede in tema di resp contrattuale), che impone di comunicare vizi del contratto
