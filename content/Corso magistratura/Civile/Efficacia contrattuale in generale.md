---
Fonti
- Capo V Titolo II Libro IV (Artt. 1372 a 1386 cc)
- Norma centrale è l'art. 1321 cc.
---
L'essenza del contratto è la preordinazione alla produzione di effetti giuridici e la fase dell'eficacia è l'attuazione, il momento in cui il contratto prende. vita, realizzando l'assetto degli interessi voluto dalle parti e trasposto nel programma negoziale.

### Tipologie di contratti in base agli effetti
Distinzione tra contratti ad ==effetti reali== (trasferiscono proprietà o altro diritti reale di godimento, o qualsiasi altro diritto es. cessione di credito) ed ==obbligatori== 
La dicotomia non è esaustiva, potendo rinvenirsi contratti non riconducibili a nessuna delle due categorie: es. contratti attributivi di diritti potestativi (patto di opzione), di mere aspettative di diritto (Acquisto di diritti sotto condizione sospensiva), di poteri (mandato ad alienare senza rappresentanza), e per chi ne ammette la legittimità di interessi legittimi (per molti vi si oppone l'indisponibilità di queste posizioni soggettive, in quanto collegate all'interesse pubblico tutelato da norme imperative).

La distinzione è pure parziale e asimmetrica: spesso nel caso concreto il contratto ad effetti reali produce, accanto all'effetto traslativo, anche plurimi effetti obbligatori. (es. nella vendita all'efffetto traslativo si accompagna l'obbligo di consegna e quello di pagare il prezzo per il compratore; inoltre il venditore è tenuto ad obblighi strumentali alla conservazione del suo diritto).
In definitiva, se possono esservi contratti che producono solo effetti obbligatori, lo stesso non può dirsi per i contratti che producano effetti reali e nessun effetto obbligatorio.

Ulteriori classificazioni sono quelle tra:
- contratti ==unilaterali e bilaterali== a seconda che nascano obbligazioni a carico di una sola parte o entrambi i contraenti, con riguardo alla quantità e direzione delle obbligazioni sorte dal contratto. (Plurilaterale riguarda invece il contratto che vincola più di due parti ed esprime pertanto una qualificazione della struttura del contratto, non già degli effetti)
- contratti ==sinallagmatici== (o a prestazioni corrispettive) e non, a seconda che le prestazioni siano legate da un vincolo di reciprocità e interdipendenza, sì che la prestazione dell'una è in funzione di quella che deve essere eseguita dall'altra. Non va confusa con l'onerosità, che ha una portata puramente economica, indicando che ciascuna parte affronta un sacrificio in vista del risultato negoziale che mira ad ottenere; la sinallagmaticità attiene invece all'interdipendenza funzionale tra prestazioni (es. contratti associativi sono onerosi ma non sinallagmatici, atteso che i conferimenti tra soci non sono interdipendenti ma preordinati ad uno scopo comune)
- contratti ==commutativi e aleatori==, a seconda che l'entità dei vantaggi e svantaggi reciproci sia certa o meno
- ==istantanei== (a loro volta distinti in esecuzione immediata o differita) ==o di durata== (esecuzione periodica o contiuata)

### Efficacia, vincolatività e validità
==Vincolatività==: soggezione delle parti al vincolo contrattuale a seguito della stipulazione del contratto. Il contratto vincola le parti al programma stabilito, impegnandolo a tenere o evitare tutti i comportamenti che siano coerenti o incoerenti con l'attuazione del programma stesso. E' propria di ogni contratto, quale conseguenza automatica del suo perfezionamento, a prescindere dalla sua attuale efficacia/inefficacia. Anche se provvisoriamente inefficace, il contratto è vincolante per le parti che non sono più libere, ma devono tenere comportamenti rispettosi e coerenti col vincolo cui hanno volontariamente scelto di assoggettarsi
- Impossibilità di sciogliersi unilateralmente dal vincolo (recesso unilaterale)
- di modificarlo unilateralmente (ius variandi)
- Il contratto è vincolante anche se sottoposto a condizione sospensiva o termine unilaterale: non possono recedere unilateralmente o disporne modifiche e non possono tenere comportamenti che pregiudichino la futura - e pur solo eventuale - attuazione del programma negoziale
- Così anche per il contratto concluso dal falsus procurator (1399 c. 3), anche se temporaneamente inefficace è comunque vincolante tra le parti: il terzo non può sciogliersi e si trova in posizione di soggezione rispetto alla eventuale ratifica del falsamente rappresentato (a tal fine la legge conosce il rimedio dell'interpello) 

Validità va tenuta distinta da efficacia:
- l'invalidità non comporta necessariamente l'inefficacia del contratto (i contratti annullabile e rescindibile sono pienamente efficaci, sia pur in modo provvisorio, finché non intervenga pronuncia caducatoria ex tunc)
- un contratto può pure essere valido ma provvisoriamente inefficace (condizione sospensiva, termine iniziale, falsus procurator)

L'inefficacia è quindi una categoria ampia, che ricomprende fattispecie tra loro molto eterogenee:
- inefficacia remediale e non remediale (a seconda che sia conseguenza operativa dell'invalidità del contratto)
- negoziale o legale (a seconda che dipenda dalla volontà delle parti)
- genetica o funzionale (originaria o per sopravvenienza)
- assoluta o relativa (a seconda che possa essere fatta valere da chiunque vi abbia interesse, come nullità, o solo soggetti legittimati)

