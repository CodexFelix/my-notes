---
Fonti
1322 cc.
---
Scala delle forme di autonomia privata (da genus a species):
- Libertà privata
- Autonomia Privata
- Autonomia Negoziale
- Autonomia contrattuale

1322 cc riconosce alle parti autonomia nella determinazione dell'oggetto, dell'assetto di interessi. Tale autonomia trova un limite nell'art. 1323 cc che sottopone il contratto alle norme generali contenute nel titolo II del LIbro IV. 
Ciò non vuol dire escludere un'autoonomia nel modus procedendi, nella facoltà di procedere in modalità diverse: es. 1326 ult. co. consente di derogare allo schema proposta-accettazione, l'art. 1352 consente alle parti di convenire forme ad validitatem non richieste dalla legge.
La legge segna i limiti all'autonomia contrattuale in assenza dei quali deve ritenersi libera: i privati possono fare quello che vogliono nei limiti di liceità della causa, possibilità dell'oggetto (1343 ss cc).


1322 c. 2 possibilità di concludere contratti atipici o innominati, purché diretti a realizzare interessi meritevoli di tutela secondo l'ordinamento giuridico.
La meritevolezza è diversa dalla liceità (come la Relazione del Guardasigilli art. 603)? E, in assenza di indicazioni normative, per l'immeritevolezza la sanzione è la nullità come per l'illiceità?

## Evoluzione storica
Il riferimento dell'art. 182-184 Codice Zanardelli  per cui occorre che al contratto aderisca una causa, lecita e non falsa trasferisce il requisito causale, tradizionalmente riferito all'obbligazione, al contratto (la ragione è che i contratti ad effetti reali non producono obbligazioni).
Il codice del 1942, a differenza di quello del 1865, non è iperindividualista e liberista, con al centro il diritto di proprietà. 

1322 cc è norma che come interpretata oggi è frutto del pensiero di Emilio Betti: il socialismo giuridico che aveva maturato la teoria paternalistica della conformazione degli interessi privati afferma che i privati non sono totalmente liberi nel perseguire interessi futili, capricciosi e come tali giuridicamente irrilevanti. Non basta che gli interessi non siano contrari agli interessi collettivi, ma che vi si conformino. Ruolo di tipizzazione sociale del contratto: l'ordinamento si preoccupa di prestare tutele ai privati non quando gestiscono interessi idiosincratici (occasionali, momentanei, del tutto irrilevanti) che costituiscono relazioni di cortesia, sociali, pregiuridiche, ma interessi diffusi, significativi, aventi razionalità sociale. Alla tipicità giuridica si affianca una sociale.
Nel progetto di riforma del Codice Civile (Zanardelli) all'art. 182, si aggiunge l'art. 183 che al requisito che la causa oltre che lecita debba essere idonea (diretta a realizzare interessi meritevoli di tutela). 
Alla causa individuale Betti, aggiungeva la funzione economico-sociale - che altro non è se la causa: Betti scrive che la funzione è un dato teleologico e deontologico (il giudice deve verificare che l'assetto negoziale meriti la tutela giuridica).

Gorla opera una mediazione: inserisce la meritevolezza degli interessi come requisito ad hoc solo per i contratti atipici. Prevedendolo come requisito speciale, essa non varrà come criterio di validità. 
E' requisito di validità solo la liceità della causa; viceversa, la causa idonea e meritevole, oltre a non valere per i contratti atipici, non è sanzionata dalla nullità - ma di irrilevanza e inqualificazione. 
Nei primi anni di vigenza del codice, l'art. 1322 c.2 è relegato alla inapplicazione da parte della giurisprudenza: lo stesso Gorla afferma che è una mera norma di principio.

Sacco afferma che la meritevolezza serve ad evitare che le parti non sviino ai limiti di liceità che sono dettati testualmente per i contratti tipici, così confermandone implicitamente la natura di doppione delle norme di cui all'art. 1344 (frode alla legge.) - come affermato in critica da Gazzoni.

### Ingresso della meritevolezza
L'introduzione della Costituzione, con i forti limiti all'autonomia negoziale e alla libertà di impresa (41 Cost.) - che deve essere conforme con l'utilità sociale, cambia profondamente il quadro normativo. Parimenti i principi di solidarietà, uguaglianza sostanziale.
Bianca, nel suo volume dedicato al contratto, scinde la liceità dal concetto di meritevolezza.

Ultima applicazione è il contratto ecologico, ritenuto immeritevole di tutela in quanto avente ad oggetto beni destinati a perdita di utilità.

Principi fondamentali: art. 12 preleggi.
Principi generali: desunti per astrazione sistematica da una lettura combinata delle norme particolari, interpretazione intrasistematica.

Critica alla giurisprudenza che dichiara invalidità, spesso parziale ex 1419, anziché negare tutela: sostituzione alla autonomia privata nella fissazione del regolamento contrattuale (ad es. nelle clausole claims made).

### Cosa vuol dire contratto giusto?
Il rispetto dei canoni di liceità non vuol dire giustizia: talora la legge può regolare aspetti di interesse superiore al singolo regolamento contrattuale (efficienza mercato, stabilità operazioni, incremento entrate fiscali come le accise). Dire che il contratto è legale non vuol dire che è anche giusto. Cosa si intende per giustizia del contratto? Va intesa in senso commutativo e non distributivo: la giustizia commutativa allude all'equilibrio tra le prestazioni, perequativa o distributiva mira a riequilibrare posizioni dall'origine squilibrate (es. situazioni di indigenza, mancato accesso a settori o risorse).
Legge sull'equo canone degli anni '70, fissando un canone legale, era improntata a logiche distributive. L'esito è stato quello elusivo: i proprietari non mettevano a disposizione i propri immobili. Per questo lo Stato ha operato un retrofront, modificando l'equo canone come facoltà cui è riconosciuto una premialità fiscale. 
La giustizia distributiva non abita l'area contrattuale: ad essa sono improntati  gli interventi pubblicistici fiscali.

Art. 3 c. 1 L. 287/90: Abuso di posizione dominante (inter pares), situazione concreta di una parte squilibrata rispetto all'altra. - relativo al singolo contratto.
Art. 9 L. 192/98: Abuso di dipendenza economica, quando abbia determinato condizioni ingiustificamente gravose o discriminatorie. - fallimento dell'intero mercato
Art. 62 D.l. 1/2012 relazione in materia di cessione di prodotti agricoli, principi di trasparenza, correttezza, reciproca corrispettività tra prestazioni.
Queste norme afferiscono ad un contratto tra eguali, in cui la giustizia è formale, attiene al procedimento, alla formazione della volontà. La legge implementa le tutele, riconoscendo l'insufficienza delle ordinarie rappresentata da dolo, violenza ed errore.

Par. 188 c. 2 BGB, negozio contrario a buon costume "è nullo un negozio giuridico attraverso il quale un soggetto approfitta dello stato di necessità, della inesperienza, della mancanza di capacità, rilevante debolezza del volere di altro soggetto e faccia concedere vantaggi patrimoniali sproporzionati"

Art. 7 DCFR

1440 cc: contratto valido ma sconveniente.


#### Primo contratto: paritetico
- Regole solo formali,

Per il primo contratto i rimedi sono quelli tipici classici: errore, violenza, dolo, altrimenti risarcitoria precontrattuale, da dolo incidente, ecc.

#### Secondo contratto (asimmetrico) postula un fallimento del mercato
La legge interviene nella regola contrattuale, intervenendo sullo squilibrio. 
Es. hold-up monopolistico, 
Recesso unilaterale abusivo (caso Renault 2009), quasi-rent (quasi monopolio)
art. 9 l. 192/98 sulla sub-fornitura definisce posizione dominante:

#### Terzo: abuso di dipendenza economica di una parte


#### Quarto contratto: lavoro autonomo
L. 81/2017 (misure per la tutela del lavoro autonomo non imprenditoriale): 
- art 13-bis ord. forense (equo compenso)

Per i contratti asimmetrici, è la legge che consente al giudice di non fermarsi ai vizi formali, ma di entrare nel merito del contratto - riscrivendo i termini dell'accordo, eliminando le clausole abusive. Questo perché sono contratti squilibrati, asimmetrici, e riconosciuti come tali dal legislatore.
Viceversa, valorizzando eccessivamente la buona fede o la meritevolezza come generale clausola di validità, si eccede. In questi casi il rimedio è il diniego di tutela giuridica.

--- 
Giurisprudenza
- Cass. 248/1967: contratto di mutuo stipulato con la clausola che la somma sarebbe stata restituita dal mutuatario al mutuante a condizione che l'affare per cui è stato erogato fosse stato fruttuoso. All'epoca la Cassazione confermò la validità di questo contratto in quanto non contrasta con alcuna norma imperativa. Ottica del tutto liberista.
- cass 1971 Patto di c.d. buona entrata: all'atto di assunzione il datore aveva concordato che il dipendente assunto dovesse pagare una somma al datore. La Cassazione disse che il contratto è nullo allargando il campo del vaglio di liceità estendendo analogicamente le norme protezionistiche dettate dalla disciplina giuslavoristica: anche in assenza di norme che vietino la buona-entrata, le norme di ordine pubblico economico protettive del lavoratore impongono di ritenere nulla una simile clausola.
- CdA di Milano sul caso in cui un socio si obbliga separatamente e in aggiunta alla società a corrispondere una somma al mandatario. LA Corte d'Appello boccia la legittimità di tale contratto per contrasto alla moralità, alla correttezza professionale. La Cassazione riforma la sentenza, affermandone la legittimità perché non v'è alcuna norma imperativa che vieta tale contratto.
- Contratto di assunzione di calciatore stipulata in violazione del regolamento sportivo, non giuridica, è invalido? Per la Cassazione non rientra nel contrasto con norma imperativa, tuttavia in questo caso si dichiara il contratto nullo per contrasto con ordine pubblico economico inteso come esplicitazione di ciò che è implicito nella norma imperativa che impone di regolare i rapporti tra ordinamenti.

Valorizzazione della meritevolezza della causa, fino al punto di manipolare giudizialmente il regolamento contrattuale:
- 19559/2015: contratto for you di investimento di somme prestate dalla stessa banca, che realizzava un'operazione fortemente squilibrata  e speculativa, oltre che in conflitto di interessi tra lo stesso finanziatore e investitore. Squilibrata perché alla finalità di previdenza sottesa all'operazione è sottesa in realtà un'operazione speculativa, con il rischio di perdere l'intero capitale con interessi. Le norme imperative di cui agli artt. 38 e 47 Cost. restano sullo sfondo
- 22250/2015 (MYWAY) investimento speculativo 
- SU 4624/2015 affermano la validità del preliminare di preliminare: per lungo tempo ritenuto nullo per difetto di causa. Le SU cambiano idea perché affermano la meritevolezza diffusa nel mercato, la razionalità di scandire la fase di formazione del contratto in una progressività per fasi. Operano un giudizio di meritevolezza, distinto da quello di liceità, incentrato su un giudizio non individuale ma tipologico, di corrispondenza  alogiche di mercato, a prassi socialmente utili.
- 17498/2018: patto di partecipazione del socio finanziatore, che entra attraverso conferimenti nella compagine sociale. La Cassazione ne afferma l'ammissibilità come meccanismo elaborato dal mercato per consentire all'impresa di acquisire capitali
- 422/2017: concessione di acque pubbliche del comune di Fiuggi, per cui era prevista la corresponsione del canone anche in caso di impossibilità di fruire della fornitura d'acqua per cause non indipendenti dalla volontà del concessionario. La Cassazione ne afferma l'illiceità per contrasto con l'art. 1322 c. 2: immeritevolezza della funzione - si trasformerebbe la concessione in un contratto aleatorio.
- 10509/2017
- SU 22437/2018 sulle clausole claims made: il contratto è immeritevole o quando pone una delle parti alla totale dipendenza dell'altra, quando prevede condizioni squilibrate, 
- 14343/2019: locazione contenente il divieto di introdurre persone estranee ai contraenti. Clausola bocciata dalla Cassazione, in quanto la locazione ad uso abitativo ha valenza esistenziale, consentendo di trovare un luogo in cui si manifesta la propria persona, in cui si vive.
- SU 8870/2020: sul contratto di IRS (interest rate swap)