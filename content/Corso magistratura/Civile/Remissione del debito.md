Norme: Art. 1236 ss c.c.
Causa di estinzione del rapporto obbligatorio non satisfattiva.

### Natura giuridica
- Negozio giuridico unilaterale recettizio (quando è comunicata al debitore ex 1236 c.c.). Il rifiuto costituisce una condizione risolutiva, risolvendo ex post un negozio che si era perfezionato in modo pieno. Argomenti a favore:
	- Relazione al codice civile espressamente qualifica come atto unilaterale
	- Relatività degli effetti del contratto (1372 c.c.) concerne solo conseguenze sfavorevoli. Vi sono numerose ipotesi di modificabilità non richiesta della sfera altrui (contratto a favore di terzi 1411 c.c., contratto con obbligazioni del solo proponente 1333, donazione obnuziale)
	- 2726 c.c. estendendo le norme sulla prova testimoniale in materia di contratti alla remissione, ne conferma la natura ontologicamente diversa.
- NON è un contratto, sia perché la legge non richiede il requisito costitutivo del consenso

==La remissione non è una rinuncia del diritto di credito== secondo la tesi dominante, per i seguenti ordini di ragioni:
- Il legislatore ha voluto creare una fattispecie a sè, con una portata più ampia della semplice rinuncia al credito.
- L'interesse per il debitore, che può rinunciare la remissione, evidenzia come quest'atto produce effetti diretti nei suoi confronti. La rinuncia invece non ha un soggetto inciso direttamente dall'effetto abdicativo.
- La collocazione sistematica della remissione tra i modi di estinzione dell'obbligazione indica l'effetto ==estintivo e non meramente abdicativo== (tipico della rinuncia, in cui la perdita incide esclusivamente nella sfera del rinunciante). Tale conseguenza è dovuta al ==carattere relazionale del rapporto obbligatorio==, che implica l'incidenza diretta verso il debitore della remissione e impedisce quindi la rinuncia non produttiva di effetti verso il debitore.

### Causa giustificativa
Si sono sviluppate diverse tesi nel tempo:
1. Donazione (indiretta), pertanto contratto con causa di liberalità
2. Negozio gratuito non necessariamente donativo, di tipo liberale, caratterizzato dall'assenza di controprestazione del debitore
3. Negozio giuridico astratto, in contrasto con i principi di necessaria causalità dei trasferimenti e degli spostamenti patrimoniali di ricchezza (1325 e 2041 c.c.)
4. (Preferibile e prevalente) ==Negozio a causa variabile== (causa in concreto): di volta in volta il presupposto giustificativo sarà liberale, gratuito ma non liberale, o anche solutorio.

### Modalità di manifestazione della remissione
Remissione tacita, complesso di regole volte a contemperare la natura di atto di volontà negoziale in cui si sostanzia la remissione con l'affidamento del debitore in ordine al prodursi della vicenda estintiva
- Restituzione del documento originale del titolo di credito (1237 cc)
- Consegna volontaria della copia di un documento recante titolo di credito in forma pubblica (1237 c. 2), fa salva prova contraria
- NON c'è remissione con mera rinunzia alle garanzie (1238 cc)

