
### Usufrutto
Usufrutto di azienda
Usufrutto di diritti di crediti

### Usucapione
L'usucapio libertatis è un istituto controverso, è come l'araba fenice - non è chiaro se esista. La Cassazione che vi si richiama, a volte in modo improprio,

Usucapione e comunione

### Pillole
1) In tema di **superficie,** secondo la tesi prevalente, **l'ipotesi prevista dal secondo comma dell'art. 952 c.c. (proprietà separata) non costituisce una fattispecie distinta dalla figura delineata dal primo comma (proprietà superficiaria in senso stretto)**, ma ne contempla soltanto la fase e la situazione conclusiva, in quanto la necessità del passaggio intermedio della edificazione è esclusa dai fatti; il diritto di proprietà di cui al secondo comma dell'articolo 952 c.c. corrisponde al diritto di proprietà sulla costruzione realizzata nell'ipotesi del primo comma; in particolare, come l'altro, comprende la facoltà di riedificazione: depone in tal senso la formulazione del comma 3 dell'art. 954 c.c. che non sembra consentire interpretazioni discriminanti. **Non è, quindi, una proprietà isolata e separata, ma sempre il frutto dello sfruttamento superficiario.**
2) È **dibattuto in dottrina se l'acquisto della proprietà a seguito dell'edificazione, ex articolo 952, comma 1, c.c. sia a titolo originario o derivativo**
	1) **Secondo una tesi, l'acquisto della proprietà** della costruzione realizzata, da parte del titolare dello _jus ad aedificandum_, **avviene a titolo originario**, avendo a oggetto un bene prima inesistente (secondo alcuni per una sorta di “accessione”, inerente, in senso figurato ed astratto, al diritto reale costituito dallo _jus ad aedificandum_e non al suolo). Questa tesi finisce per creare una dicotomia: il diritto di superficie si acquista in via derivativa, la proprietà a titolo originario. Si tratta, poi, di un acquisto diverso da quello della proprietà separata, pacificamente a titolo derivativo. Corollari dell’approccio sono l’autonomia dell’acquisto rispetto alle vicende della titolarità del dante causa e l’insensibilità dell’acquisto alle dinamiche della priorità della trascrizione ex art. 2644 c.c.
	2) *Secondo altra parte della dottrina**, in realtà, è vero che si usa rappresentare la superficie come una deroga agli effetti dell'accessione sicché potrebbe pensarsi che essa sia partecipe della medesima natura dell’accessione (ovvero di acquisto a titolo originario). Ma mentre quest'ultima può configurarsi soltanto rispetto alla res del concedente (e non artificiosamente allo _jus,_ come se questo fosse il “suolo”), **la proprietà ex art. 952, comma 1, viene devoluta al superficiario a titolo derivativo e non originario in forza dell'atto costitutivo dello _jus_**, che, avvenuta la costruzione, si concentra e si trasforma nella proprietà della costruzione, e nel connesso diritto (in re aliena) di «mantenerla» appoggiata sul suolo altrui. Si registra, in definitiva, una sorta di sdoppiamento tra _titulus_ e modus, _con il **trasferimento di una proprietà potenziale che diventa attuale solo con la costruzione**. Opposti i corollari risetto a quelli tratti dalla tesi precedente._
3) La giurisprudenza, con riguardo alla **convenzione attributiva della facoltà di eseguire costruzioni (cd. _Contratto d’antenna)_ sul lastrico solare di edificio condominiale**, rimette alla valutazione della volontà delle parti la verifica se si tratti di contratto costitutivo di una superficie reale o di concessione atipica produttiva di uno “_ius edificandi”_ di natura personale nell’ambito di un rapporto obbligatorio (sez. unite 7434/2020, che sancisce una deroga al principio dell’accessione; soluzione opinabile in caso di contratto attributivo di diritto personal, essendo strano che da un contratto attributivo di un diritto personale derivi un effetto reale senza la regola dell’unanimità ex art. 1108);
4) Secondo la dottrina prevalente, **la natura reale dell’usufrutto sarebbe messa in discussione nella figura del c.d. usufrutto di crediti**, che ricorre qualora il creditore di una somma-capitale attribuisca a un terzo il diritto di esigere e di far propri i frutti del credito (in particolare, gli interessi derivanti dal capitale medesimo: art. 1000 c.c.). In tal caso l'usufruttuario non diviene titolare del credito alla prestazione principale, ma acquista il diritto di conseguirne i frutti, senza obbligo di restituzione alla cessazione dell'usufrutto. Con riferimento al credito agli interessi, egli non assume, dunque, la posizione di usufruttuario (che comporterebbe l'obbligo di restituzione del _tantundem_, secondo le regole previste per l'usufrutto di cose consumabili), bensì quella di diretto titolare.
	1) **Maggiormente controversa è, invece, la qualificazione come diritto reale o personale dell’usufrutto di azienda** (art. 2561 c.c.), strettamente correlata alla diversa ricostruzione, atomistica o unitaria, dell’azienda.
	2) **Il problema della qualificazione in termini di diritto reale o di diritto di credito non assume rilevanza soltanto dal punto di vista dogmatico**, ma ha un notevole impatto pratico in ragione del regime di tutela estremamente differenziato: quella dei diritti di credito è, infatti, sostanzialmente affidata al rimedio del risarcimento del danno per equivalente; la tutela delle situazioni giuridiche reali, invece, si articola in una pluralità di strumenti, quali la tutela possessoria o dell'acquisto a non domino, i rimedi forniti dalle azioni petitorie e similari ovvero il diritto al conseguimento dell'indennizzo nell'espropriazione per pubblica utilità.
5) Alla **tesi classica secondo cui l’usufrutto è un diritto dalla natura necessariamente circoscritta all’interno di un ambito temporale,** nel quale l’autonomia contrattuale è corretta da norme inderogabili, posto che deroghe a detti principi integrerebbero una seria minaccia alla necessaria tipicità dei diritti reali, si contrappongono **tesi moderne dirette a introdurre talune limitate deroghe al modello legale** (quali l’usufrutto con canone periodico, quello avente a oggetto strumenti finanziari e quello caratterizzato da spazi per il mutamento della destinazione) .
	1) In particolare, **sebbene l'istituto dell'usufrutto perpetuo di cui al codice civile del 1865 non sia previsto dal codice civile vigente, si ammette la costituzione contestuale di un usufrutto successivo** in favore di più persone tutte viventi al momento della costituzione, mediante atto tra vivi (v. art. 698) diverso dalla donazione (v. art. 796) stante la temporaneità del diritto di ciascuno dei successivi usufruttuari.
	2) Altro limite, come noto, è il **rispetto della destinazione economica della co**sa - intesa come attitudine a produrre una determinata utilità, che deve essere valutata non in relazione all'astratta funzione cui il bene sarebbe oggettivamente idoneo, bensì tenendo conto della concreta funzione cui la res era precedentemente adibita dal proprietario o di quella che costui le abbia impresso all'atto della costituzione dell'usufrutto. In dottrina si propende per una **valutazione non eccessivamente rigida del limite in esame**, alla stregua della quale si ritiene consentito all'usufruttuario, ad esempio, di concedere in locazione l'immobile precedentemente utilizzato dal proprietario come casa di abitazione, ovvero procedere alla sostituzione del tipo di coltura praticato sul terreno ottenuto in godimento (vedi l’art. 1105 sul divieto di abuso da parte dell’usufruttario).
6) Una **diffusa opinione dottrinale ritiene che l'usufrutto possa estinguersi anche quando un soggetto usucapisca la proprietà del bene così «liberandolo» da eventuali diritti minori insistenti sul bene (c.d. _usucapio libertatis_)**. Di avviso contrario è invece la giurisprudenza secondo cui **non può usucapirsi «la libertà di un immobile», non essendo la stessa un bene ma una qualità del bene**. La questione è tuttavia meramente teorica poiché è indubbio che se l'usufruttuario non ha contestato materialmente il possesso _ad usucapionem_ del bene l'estinzione avverrà comunque per prescrizione, ovvero per non uso del diritto di usufrutto per venti anni.
7) **La servitù prediale**consiste nel "peso imposto sopra un fondo per l'utilità di un altro fondo appartenente a un diverso proprietario" (art. 1027 c.c.), essendo invece **irregolare, e quindi inammissibile, una servitù “reale” che non sia strumentalmente collegata al fondo**; tuttavia**, si ammette che la limitazione imposta per il beneficio di una persona possa costituire un rapporto di natura obbligatoria**(effetti limitati al concedente, non opponibile ai successivi acquirenti). La questione del **discrimen tra servitù prediale e obbligo personale** è stata, in particolare, affrontata dalla dottrina e dalla giurisprudenza in tema di **servitù di parcheggio e servitù c.d. aziendali.**
	1) **Secondo l’indirizzo tradizionale** della giurisprudenza di legittimità, il **diritto di parcheggiare le auto su uno spazio di proprietà altrui sottenderebbe sempre un'utilitas di carattere personale,** inidonea a sostanziare il contenuto di una servitù, mancando l'essenziale requisito della realità, intesa come inerenza dell’utilitas al fondo dominante.
	2) **L’orientamento più recente, tuttavia, ha escluso un'assoluta preclusione alla configurabilità della servitù volontaria di parcheggio**, osservando che la relativa utilità può esser legittimamente prevista dal titolo a diretto vantaggio del fondo dominante (per la sua migliore utilizzazione), piuttosto che delle persone che concretamente ne beneficino.
	3) **Il codice civile vigente ignora le servitù aziendali**. Nella Relazione del Guardasigilli (n. 114) si legge che sarebbe alterato lo schema tradizionale delle servitù prediali se si consentisse di costituire una servitù a favore di un'azienda industriale indipendentemente dal legame dell'industria con un determinato immobile. **La giurisprudenza ha talvolta affermato che non è servitù la possibilità di appoggio di una insegna luminosa a vantaggio di un negozio vicino o l'apposizione di un cartellone pubblicitario su fondo altrui,** in quanto tale apposizione non rappresenta un sistema necessario affinché si eserciti un'attività industriale su un determinato fondo. **Diversamente dovrebbe decidersi nel caso in cui l'utilità sia ricollegata a un fondo compreso nell'azienda**, ed a cui tale utilità si ricolleghi, perché in tal caso la servitù si costituisce a favore del bene immobile, strumento dell'attività imprenditoriale.
	4) È **controversa la possibilità di costituire servitù di non concorrenza**, ossia la stipulazione di patti contenenti divieti di concorrenza a carico di un fondo dove si eserciti una certa attività imprenditoriale ed a favore di altro fondo sede di un'attività concorrente. Una dottrina le ammette a condizione che il patto si riferisca ad un fondo avente destinazione industriale, sicché giova ad esso tutto quanto giova all'industria cui esso è ordinato, in un **_rapporto di vera e propria connaturazione_**.
	5) **più in generale si dibatte sulla configurabilità di una servitù negativa reale,** esclusa da chi rileva che ci sarebbe l’inammissibile mediazione collaborativa del debitore, ammessa da chi configura un dovere di non ingerenza in capo a qualsiasi possessore, qualificabile non come obbligo personale ma alla stregua di un vantaggio percepibile senza mediazione cooperativa (facoltà di godimento immediato del fondo servente, tutelabile con azione reale);
	6) **Si discute se l’abbandono liberatorio del fondo servente ex art. 1070 sia una rinuncia abdicativa, traslativa o di un terzo tipo (rinuncia liberatoria**); a seconda della scelta del modello, si dovrà affermare o negare il potere di rifiuto del proprietario del fondo dominante, con il connesso subentro dello Stato ex art. 827.
	7) **La servitù costituita anteriormente al pignoramento del fondo servente ed estintasi per confusione successiva alla trascrizione di detto pignoramento**, per effetto dell'inopponibilità del titolo di acquisto del proprietario del fondo dominate nei confronti del creditore procedente, riprende efficacia nei confronti del terzo che abbia acquistato il fondo servente in sede coattiva **_(Cass n. 28853/2021)._**
8. **Di atipicità, con riferimento alle servitù, si può discorrere soltanto nel senso di atipicità “contenutistica**”: le parti possono liberamente definire il contenuto delle concrete prerogative in cui si sostanzia il diritto reale, ma restano fermi i limiti inderogabili dell’_utilitas_ prediale e del divieto di svuotamento del contenuto del proprietario del fondo servente.
9) **La comunione è stata diversamente qualificata in dottrina come proprietà collettiva** (**_tesi collettivistica_** delle “mani riunite” che imputa il diritto non ai singoli compartecipi, ma a una collettività non personificata, ossia una somma inscindibile si soggetti legati da un vincolo talmente forte da far venir meno l’individualità dei diritti e delle tutele; soluzione smentita dal testo dell’art. 1100); **proprietà di una persona giuridica o ente di diritto (_tesi personalistica_**, non suffragata dal dato normativo che prevede separatezza soggettiva e patrimoniale della comunione rispetto ai comunisti), **diritto “sui generis” in attesa di espansione**(tesi della proprietà incerta), nonché, secondo le **prevalenti “tesi individualistiche” o “atomistiche”** (che seguono il _modello romanistico dei più diritti capo a singoli titolari:_ concorrenza di diritti individuali, quindi)**come proprietà plurima parziale** (più proprietà individuali parziali, in quanto concretizzatisi in una frazione del diritto di proprietà o in un diritto su una frazione del bene, frazioni in entrambi i casi simboleggiate dalla quota ideale, oggetto diretto o indiretto del diritto) **o come proprietà plurima intera**, nel senso che ognuno è' proprietario dell'Intero bene, anche se le sue facoltà sono limitate dalla coesistenza di altri diritti uguali: in tal caso la quota non è oggetto del diritto, ma misura delle facoltà esercitabili.
	1) **Evidenti sono i corollari di tali ricostruzioni in merito alla ricostruzione dell’accrescimento ex art. 1104** (il diritto compresso dei condomini si riespande o gode di un’addizione costitutiva?); **e alla natura costitutiva o dichiarativa della divisione (**vedi sezioni unite 10934/2019 sul carattere _inter vivos_ e costitutivo della divisione ereditaria).
10) **Il regime vendita del bene comune senza consenso degli altri comunisti è controverso** al pari del rapporto con la fattispecie dell’art. 1480 (si applica solo ai casi di alienità spaziale - ossia all’inclusione nell’area alienata di un terreno di altri- o anche di alienità giuridica, ossia vendita di bene comune senza il consenso di tutti i comunisti).
	1) Secondo alcuni si tratterebbe di **contratto inesistente o comunque imperfetto** (non concluso): essendo la parte alienante plurisoggettiva (la proposta è atto collettivo), l’eventuale accettazione non varrebbe a concludere in contratto stante il mancato perfezionamento di una effettiva proposta contrattuale.
	2) Altri ritengono che sia invece ravvisabile una **nullità per difetto dell’accordo** (che non si sarebbe validamente formato), ma il contratto nullo sarebbe eventualmente suscettibile di conversione, se così vogliono le parti, in contratto di vendita della singola quota o in vendita di cosa parzialmente altrui.
	3) Argomentando proprio dall’esistenza di una disciplina positiva per il caso della vendita di cosa parzialmente altrui (art. 1480 c.c., estensibile al caso di ignoranza, da parte dell’acquirente, della parziale alienità del bene comune alienato senza il consenso di tutti i contitolari), altra parte della dottrina e la stessa giurisprudenza propendono per la tesi secondo cui, se la vendita di un bene è stipulata soltanto da uno o più ma non da tutti i comproprietari, il difetto del negozio non sarebbe tale da determinarne la nullità, bensì solo **un’inefficacia, peraltro “relativa**” **in quanto tale divergenza non potrebbe essere eccepita dalla parte alienante, ma soltanto dall’acquirente** (il quale potrebbe anche optare per la scelta di chiedere l'accertamento dell'efficacia del contratto in relazione alla quota del comproprietario validamente intervenuto alla stipula, salvo diversa volontà manifestata dai contraenti).
	4) In tema di **preliminare di cosa comune le Sezioni Unite** _**(7481/1983**),_ al fine di risolvere il contrasto «in ordine agli effetti del contratto preliminare di vendita di un bene considerato nella sua interezza da parte di alcuni soltanto dei comproprietari» **hanno ritenuto non condivisibile la tesi della «inefficacia relativa»** del contratto preliminare che rimette al promissario la decisione se far valere la inefficacia o ottenere il trasferimento delle quote appartenenti ai promittenti; ed ha svolto argomentazioni riferite sia al preliminare di vendita sia alla vendita: «nel caso in cui con riferimento alla vendita di un bene in comunione, il consenso non sia stato manifestato da tutti i comproprietari, o sia stato validamente manifestato da alcuni soltanto di essi, non di inefficacia, ma **di inesistenza** (per mancato perfezionamento del suo iter formativo) **o di invalidità del contratto** si dovrà parlare, **non essendosi formato (o non essendo stato validamente manifestato) il consenso di una delle parti.** Quando, infatti, l’oggetto di una promessa di vendita sia un bene in comunione, di regola, **le parti considerano tale bene come un _unicum_ inscindibile e non come somma delle singole quote che fanno capo ai singoli comproprietari e corrrelativamente questi ultimi costituiscono un’unica parte complessa**, per cui le loro dichiarazioni di volontà di voler promettere in vendita non hanno autonomia, ma si fondono in un’unica volontà negoziale (quella della parte promittente venditrice). Ne consegue che, quando una di tali dichiarazioni manchi (o sia invalida), non si forma (o si forma invalidamente) la volontà di una delle parti del contratto preliminare, il quale non viene ad esistenza (o è nullo)». Dopo aver fatto queste affermazioni di carattere generale le Sezioni Unite le hanno circostanziate nel senso di **lasciare aperto lo spiraglio costituito dalla eventualità «che un documento sia formulato in modo tale che risulti in esso la riproduzione di più contratti preliminari in base ai quali ognuno dei comproprietari si impegna esclusivamente a vendere la propria quota al promissario acquirente**: in tal caso, a meno della previsione di una condizione (risolutiva o sospensiva) o della ricorrenza di una ipotesi di collegamento negoziale, la mancata conclusione (o la eventuale invalidità) di uno dei contratti non si ripercuoterà sugli altri per cui il promissario acquirente potrà pretendere la stipulazione del contratto definitivo dai comproprietari stipulanti relativamente alle quote di cui gli stessi sono titolari».
11) **La tesi più recente** (sezioni unite 10934/2019) qualifica il condominio come ente di gestione senza personalità giuridica, dotato di una soggettività ridotta o attenuata (_soggetto-organizzazione avente una sua individualità_, per Bianca; secondo Ascarellli, l’organizzazione **_fatalmente si soggettivizza_:** _le comunità fortemente organizzate tendono fatalmente ad acquisire una soggettività distinta rispetto ai componenti singolarmente intesi_). Secondo la versione più avanzata, questa teoria (**avallata dalle sentenze consumeristiche della Corte di Giustizia del 2020 e del 2022** secondo cui la legge nazionale può in via estensiva considerare consumatore il condominio nonostante non si tratti di una persona fisica), viene in rilievo **una peculiare distinzione (sdoppiamento o scissione) tra la proprietà dominicale (o dispositiva) e quella amministrativa (o gestoria o organizzativa)**: la prima **(titolarità)** appartiene solo ai condomini in quanto **_attiene ai diritti sui beni comuni_** (l’amministratore è, in questo caso, mero rappresentante dei condomini), la seconda **(amministrazione)** compete solo al condominio in quanto inerisce alla gestione inscindibilmente unitaria del bene comune (quando si discuta non di diritti sui beni comuni, ma di **uso dei beni comuni**, l’amministratore è, quindi, effettivo organo dell’ente condominiale a cui compete la piena ed esclusiva legittimazione a compiere atti sostanziali processuali, senza la concorrente legittimazione dei condomini: si pensi alla riscossione delle quote del condomino moroso; alla gestione manutentiva; all’azione per la durata irragionevole del processo indentata dal condominio).
	1. **Il carattere soggettivo del condominio è accentuato dalla riforma del 2012 che**, agli artt. 1129, 1135 e 2659, irrobustisce la separazione patrimoniale, prevede fondi speciali e stabilisce che la nota di trascrizione debba riportare gli estremi del condominio (si pone, questo punto, il problema del carattere sussidiario della legittimazione passiva dei condomini rispetto a quella del condominio in caso di azione dei creditori condominiali ex art. 63 disp. att. cc)**. Il condominio si atteggia**, a questa stregua, a **ente di fatto, capace di assumere obbligazioni con una certa autonomia e dotato di poteri propri** (che si aggiungono, senza sostituirli, a quelli dei condomini a tutela dei loro diritti dominicali).
12) sull’**invalidità delle deliberazioni** condominiali vedi **_Cass. sez. unite 9839/2021_** sul **_carattere residuale della nullità;_**
13) **La colonna d'aria**(cioè lo spazio sovrastante il lastrico solare) non costituisce oggetto di diritti; quindi, non è oggetto di proprietà autonoma rispetto alla proprietà esclusiva del lastrico; pertanto, la proprietà della colonna d'aria va intesa come diritto in capo al proprietario del lastrico, che ha la facoltà di utilizzare senza limitazione alcuna lo spazio sovrastante mediante sopraelevazione (art. 1127 c.c.).
14) **La realità dei diritti di garanzia si distingue dalla realità dei diritti di godimento sul piano funzionale**: i diritti reali di garanzia costituiscono cause legittime di prelazione in deroga al principio della **_par condicio creditorum._** Interessanti sono i **pegni anomali** (rotativi, non possessori , valoristici, _omnibus_ e su cosa futura) e la giurisprudenza che traendo spunto dal **_principio di proporzionalità delle garanzie,_** stigmatizza **l’abusiva accensione di un’ipoteca giudiziale su beni di valore superiore all’importo del credito garantito** (con la sanzione- in aggiunta alla responsabilità processuale e alla riduzione dell’ipoteca - della responsabilità ex art. 2043 per i danni da mancato accesso al credito e da impossibilitò di negoziazione del bene);
15) **L’emersione dei c.d. “marciani speciali”** (DL 44/2015; artt.48 _bis_ e 120 _quinquies_ TUB) **alimenta il dibattito sull’ammissibilità di marciani atipici extrabancari**, eventualmente derogatori rispetto al carattere universale della responsabilità patrimoniale e introducano una limitazione pattizia della stessa.
16) Alla tesi tradizionale che qualifica il **contratto costitutivo del pegno come contratto reale,** si affianca **la tesi più recente che qualifica tale contratto come consensuale** (scissione titulus/modus) e che conseguentemente reputa **ammissibile anche il preliminare di pegno**.
17) A differenza del **trust soggetto alla convenzione dell’Aja** (i requisiti della fattispecie sono collocati in Italia, ma la legge applicabile è straniera, salvo il principio di ordine pubblico della necessità di una causa non illecita ex artt. 1343 e 1344 cc), **il controllo causale sul trust di diritto interno dovrà essere svolto sulla scorta del** **giudizio rafforzato ex artt. 2645 ter e 1322, comma 2, c.c.**
18) Ai **fini della regola “possesso vale titolo” e dell’usucapione abbreviata, per "titolo astrattamente idoneo al trasferimento" si intende l’attitudine dell’atto a produrre l’effetto traslativo ove non vi fosse stato il difetto di legittimazione dell’alienante**. Di conseguenza, secondo una diffusa opinione, possono qualificarsi come titoli astrattamente idonei la venduta caducabile (geneticamente valida, ma precaria in quanto suscettibile di caducazione giudiziale), la donazione di cosa altrui (che, sebbene nulla, è tale proprio per un difetto di legittimazione del disponente), il legato di cosa determinata (si acquista senza accettazione), ma non la divisione (almeno per coloro che riconoscono alla stessa efficacia meramente dichiarativa e non costitutiva di diritti)
19) **L'usucapione, secondo la ricostruzione prevalente, è un modo di acquisto originario a carattere retroattivo**, con gli intuibili corollari della retroattività sul piano dei rimedi tra le parti e della sorte degli atti dispositivi posti in essere "medio tempore" dalla vittima e dall'artefice dell'occupazione nonché sull'attrazione “ratione temporis” nella comunione legale instaurata in pendenza di usucapione.
20) **È discussa l’operatività dell’usucapio libertatis**, al **pari dell’estensione analogica all’usucapione del meccanismo della tabula rasa previsto dall’art. 1153, capoverso, in materia di possesso mobiliare.**
21) **La tutela possessoria ha carattere provvisorio e natura conservativa** e sommaria e mira a respingere immediatamente qualsiasi turbativa del possesso, sulla base della sola prova della pregressa situazione possessoria e della sussistenza dello spoglio o delle molestie e prescindendo da ogni accertamento circa il fondamento delle pretese delle parti. Ha carattere ripristinatorio: essa è infatti diretta al ripristino della situazione violata; in accoglimento dell’azione di spoglio il giudice può pertanto condannare il convenuto alla restituzione del bene sottratto o a distruggere le opere che ne impediscano il godimento. È tuttavia esperibile contestualmente alle azioni possessorie un’azione risarcitoria, in quanto la lesione del possesso integra un’ipotesi di danno ingiusto. Inoltre, l'accertamento del presupposto oggettivo dello spoglio o della molestia costituisce oggetto di una indagine comune sia alla domanda di risarcimento del danno che alla domanda possessoria. È maggiormente controverso, invece, se il profilo psicologico richiesto per l’azione aquiliana debba ritenersi implicitamente compreso nell’accertamento dell’intervenuto spoglio (e perciò nell’accoglimento dell’azione di spoglio) e se sia necessario dimostrare l'effettiva diminuzione patrimoniale subita a causa del comportamento illecito.
22) **La donazione di cosa altrui è titolo idoneo ai fini dell’art. 1153 e dell’usucapione.**
23) **Una generosa e controversa giurisprudenza ammette il possesso anche di beni immateriali,** estendendo così le tutele possessorie, i modi di acquisto della proprietà basati sul possesso (istantaneo o continuato) e la regola di cui all’art. 1155 anche all’azienda (sez. unite 5087/2014), ai segni distintivi dell’impresa, ai diritti all’utilizzazione delle opere di ingegno e alle quote sociali.
24) **Esiste il costituto possessorio implicito?**

### Costituto possessorio implicito
Vendita attraverso cui si trasferisce oltre che lo ius possidendi anche lo ius possessionis, il venditore degrada il suo possesso a mera detenzione con trasferimento del possesso all'acquirente.
