[[Invalidità in generale]]
[[Invalidità, inesistenza, inefficacia, irregolarità - le differenze]]
[[Le invalidità previste nel nostro ordinamento]]
[[Classificazioni delle invalidità]]
[[Le invalidità operano per negozi diversi dal contratto]]
[[Nullità]]
[[Casi di nullità - virtuale, strutturale, politica, testuale]]
[[Nullità parziale]]
[[Conversione e sanatoria del contratto]]
[[Azione di nullità e rilevabilità d'ufficio]]
[[Nullità di protezione]]
[[Annullabilità]]
[[Cause di annullabilità]]
[[Rescissione]]

## Pillole
La giurisprudenza della Cassazione crea nullità atipiche e statuti speciali della nullità, dimostrando di essere una vera fonte autonoma di regolazione dei rapporti privatistici.

Si è così passati ==dalla nullità alle nullità==, con l'avvento delle nullità di protezione, caratterizzate da norme di ordine pubblico che non perseguono interessi pubblici trascendenti, ma interessi pubblici coincidenti e conseguenti al benessere del consumatore: sviluppo economico, concorrenza virtuosa, incremento dei traffici, solidarietà sociale, equità, giustizia, eguaglianza sostanziale

1. ==La buona fede solidaristica diventa norma di fattispecie capace di rendere nullo il contratto ingiusto==; il giudice civile può, cioé, atteggiarsi a giudice costituzionale e, quindi, valutare senza mediazioni la costituzionalità di un contratto al fine di ripristinarne l'equità?
	1. Una lettura più ragionevole e meno aperta della "nullità virtuale" è tuttavia patrocinata da Cass. SU 8472/2022 in tema di confidi minori e 33719/2022 in materia di mutuo fondiario eccedente, che limitano la portata di tale patologia alla violazione di ==norme imperative puntuali, precise e determinate==; così anche SU 6882/2014, che esclude la nullità dell'accordo locativo che trasla in capo al conduttore il peso interno degli obblighi fiscali
2. La distinzione tra ==reato contratto== e ==reato in contratto==, basata sul criterio formale e strutturale dell'oggetto della violazione penale, ==sembra messa in discussione== dal più recente orientamento che, in tema di usura (Cass. II ord. 1221/2022: trasferimento di immobile per saldare un debito usurario pecuniario o costituente esso stesso vantaggio usurario), finisce per valorizzare il diverso criterio funzionale e assiologico della ==finalizzazione della norma penale alla tutela di interessi generali eccentrici e trascendenti l'interesse patrimoniale della vittima diretta:==
	1. del pari, con riferimento al delitto di estorsione, cfr. Cass. II 17959/2020: "Il contratto stipulato per effetto diretto del reato di estorisone è affetto da nullità ai sensi dell'art. 1418 cc, rilevabile d'ufficio in ogni stato e grado del giudizio, in conseguenza del suo contrasto con norma imperativa, dovendosi ravvisare una violazione delle disposizioni di ordine pubblico in ragione delle esigenze di interesse collettivo sottese alla tutela penale, in particolare l'inviolabilità del patrimonio e della libertà personale, trascendenti quelle di mera salvaguardia patrimoniale dei singoli contraenti perseguite dalla disciplina sull'annullabilità dei contratti"
	2. Reato contratto e ==circonvenzione d'incapace==: la soluzione (prevalente in cassazione) della ==nullità è contraria al criterio strutturale==, visto che ==oggetto del divieto penale non è il contratto stipulato con l'incapace, ma il comportamento di chi approfitta della sua fragilità==; stride con l'argomento "a fortiori", dal momento che la vulnerabilità della vittima ex art. 643 cp può essere inferiore alla condizione del contraente trafitto da dolo o violenza nel contratto solo annullabile; urta con il rilievo razionale che per l'incapace la nullità integrale può essere pregiudizievole, mentre il risarcimento del danno precontrattuale positivo è idoneo a rimediare in pieno allo quilibrio sofferto.
3. è anomala la nullità parziale stravolgente prodotta, nei contratti consumeristici, dalla decapitazione della sola "clausola di autonomia" del negozio di garanzia autonoma (Cass. III 5423/2022)
4. fortemente pretoria è poi la tesi (SU 2020) della sostituzione (ex artt. 1339 e 1419) della clausola nulla che prevede ==interessi moratori usurari con i simmetrici interessi corrispettivi convenzionali leciti== (o, in via suppletiva, quelli legali) evita l'estensione della nullità dell'unico patto invalido al precedente patto lecito, garantisce l'applicazione della norma imperativa inderogabile dell'art. 1224, ed evita l'anomalia di un illecito pecuniario privo di conseguenze risarcitorie.
5. ==Rescissione e usura==: la Cassazione non ha preso posizione sulla sorte delle usure non governate dalla nullità parziale e sanatoria di cui al 1815 c. 2 cc (usura reale o pecuniaria non ad interessi): esclusa l'estensione analogica della norma eccezionale in tema di mutuo, si registra la contrapposizione tra chi, considerandole usure oggettive o astratte, predica la nullità virtuale (assoluta e totale o relativa e parziale?) e chi, considerando soggettive le fattispecie usurarie di cui all'art. 644 c. 3 aderisce alla tesi della rescissione per lesione, con il corollario della sola responsabilità precontrattuale in caso di "laesio non enormis"
6. la moltiplicazione delle nullità è accentuata dall'==interventismo giurisprudenziale che crea statuti speciali e meta-positivi di nullità== singolari sottoposte a una regolazione solo pretoria, ritenuta idonea a soddisfare e contemperare gli interessi in gioco. Si pensi a:
	- la ==nullità speciale antitrust== imperniata su un singolare collegamento funzionale (a fronte di un accordo a valle che, invece, non sembra affetto da nullità propria o derivata, in una vicenda in cui viene in rilievo un mero illecito produttivo di un effetto dannoso verso terzi - una sorta di contratto a danni di terzi - che giustifica una tutela risarcitoriao inibitoria volta a rimuovere lo squilibrio); 
	- alla ==nullità del contratto di locazione e del patto di maggior canone non registrati== (la ==prima sanabile ex tunc== con registrazione tardiva, ==la seconda chissà perché non sanabile neanche ex nunc== ed estesa anche alle locazioni non abitative); 
	- alla nullità urbanistica, ritenuta invece solo formale (SU 8230/2019), confinata per paradosso alla mancata allegazione del titolo edilizio e non al più grave caso di abuso edilizio sostanziale; 
	- alla nullità del contratto quadro di investimento, deformata dalla buona fede oggettiva e declinata in modo funzionale, con la doppia anomalia della validità del contratto monofirma (forte l'originalità della forma funzionale di matrice protettiva: se è protetto solo il cliente basta la sua sola firma) e del divieto di esercizio opportunistico dell'azione selettiva di nullità e ripetizione
7. ==Intese restrittive e contratti a valle==: critiche alla tesi della nullità (totale per la giurisprudenza minoritaria, parziale per quella prevalente: SU 41994/2021 - con ulteriori spaccature tra tesi della nullità endogena ed esogena, prevale, invece la soluzione della nullità relativa) dei ==contratti== (ad esempio fideiussioni o assicurazioni) ==a valle di intese restrittive della concorrenza nulle ai sensi== degli artt. 2 e 33 L. 287/90, si deve replicare che il negozio terminale: 
	- a) non è colpito dalla nullità testuale riferita dall'art. 2 solo all'acordo stricto sensu anticompetitivo (la norma vieta solo intese a effetto anticoncorrenziale, non gli accordi che siano prodotto o effetto dell'intesa); 
	- b) è causalmente lecito perché persegue una ragione pratica estranea allo strangolamento della "lex mercatoria"; 
	- c) non è tecnicamente collegato, ma solo connesso in senso lato all'intesa illecita rispetto alla quale è autonomo sul piano eziologico e soggettivo (ai fini della caducazione/inefficacia derivata); 
	- d) non presenta clausole del contratto "ex se" vietate e autonomamente viziate; 
	- e) si aggiunga che "il principio di proporzionalità dei rimedi" rende preferibile, a fronte di un contratto che potrebbe essere nel complesso conveniente per il soggetto estraneo all'intesa, una soluzione meno radicale, quali una patologia meno drastica o la tutela precontrattuale
8. Nullità per mancata registrazione della locazione (SU 18213/2015 e 2361/2017)
	1. La soluzione della Cassazione della sanabilità della nullità (testuale, ma anche virtuale) della locazione per mancata registrazione totale è criticata nela misura in cui finisce per introdurre una deroga alla regola dell'insanabilità della nullità(1423 cc). Forse meglio opinare nel senso che la registrazione è condicio iuris recuperabile successivamente; il principio di proporzionalità delle sanzioni e dei rimedi rende anomala l'opzione che ammette la regolarizzazione nel caso più grave dell'omessa registrazione totale e la nega per la meno grave mancata registrazione del solo patto di maggiorazione occulta
	2. Quanto alla nullità insanabile del patto occulto di maggiorazione del canone, l'estensione della nullità per illiceità della causa insanabile del patto dissimulato (occulto) di maggiorazione del canone all'ipotesi atipica della locazione per scopo non abitativo è criticata da chi si rileva che si tratta di una nullità testuale anomala ed eccezionale in quanto colpisce una controdichiarazione scritta che, di norma, funge da mero strumento probatorio; e aggiunge che l'assunto della nullità strutturale per finalità elusiva (o evasiva) è in palese contraddizione con la regola della "==non interferenza" tra illecito tributario e invalidità civile==
9. ==Frode alla legge e patto commissorio==: restano ampiamente inesplorati i temi:
	- dei rapporti tra 1343 e 1344 cc (quest'ultima disposizione scende in campo solo in caso di convenzione commissoria occultata da un collegamento fraudolento?); 
	- dell'estensione della nullità al mutuo contestuale o successivo al patto commissorio (la tutela del debitore lascia preferire la tesi della nullità necessariamente parziale); 
	- del travolgimento della garanzia tipica cui il patto illecito acceda "in continenti" (la lettera delle norme e la "ratio" del divieto sembrano escludere l'ultrattività della nullità e connotare in senso abusivo la condotta del debitore che chieda la nullità di ipoteca o pegno); 
	- della conversione del patto commissorio nullo in garanzia tipica lecita (in astratto predicabile, ma in concreto difficilmente praticabile)
10. Rilevazione d'ufficio della nullità:
	- la tesi della dichiarazione facoltativa in assenza di domanda (SU 2012 e 26242/2014 e 26243/2014) crea dubbi in chi stigmatizza l'opacità della distinzione tra rilevazione e dichiarazione, l'anomalia di un giudicato mobile e la difficile coniugabilità con il principio dispositivo di un'enigmatica dichiarazione facoltativa e debole in sede motivazionale; il rischio di esposizione della vittima della rilevazione (non dichiarativa) della nullità ad una successiva azione esecutiva della controparte potrebbe essere fronteggiato con una preclusione extra-processuale fondata sul divieto di abuso, piuttosto che con questa singolare declinazione fantasiosa della pregiudizialità logica
	- la soluzione del ==giudicato implicito di non nullità==, in caso di omessa rilevazione (salva diversa ragione più liquida a fondamento della reiezione), si espone alle critiche di chi rileva che: il giudicato implicito è categoria atipica ed anticomunitaria; aggiunge che i comportamenti processuali opportunistici di chi, avvantaggiatosi della mancata rilevazione, poi agisca in nullità, potrebbero essere contrastati con il divieto di abuso e connessa preclusione extra-processuale; e conclude che il marchingegno della ragione più liquida collide con l'ordine processuale che impone l'esame preventivo delle questioni di merito
11. ==Nullità del contratto quadro di servizi di investimento== (23 TUF)
	1. La soluzione della validità del "==contratto monofirma==" (SU 898/18) porta alla creazione di una nullità funzionale senza base normativa, incompatibile con lo statuto legale della nullità (anche consumeristica), che espone l'investitore al rischio di essere vincolato da un contratto non firmato dall'intermediario; la soluzione appare anche in contrasto con l'interesse pubblico alla stabilità dei mercati che richiede l'approvazione formale dell'atto da parte di entrambi i contraenti; è anche netta la confusione tra il piano della forma "ad substantiam" e quello della dimostrazione del'esistenza dell'accordo attraverso la sua esecuzione da parte dell'intermediario che procede all'acquisto dei titoli a valle; al pari della contaminazione tra profilo sostanziale della validità (che richiede la firma di entrambe le parti) e quello schiettamente processuale della legittimazione ristretta (riservata al solo cliente investitore)
	2. la limitazione dell'effetto restitutorio della ==nullità selettiva== (SU 28314/2019) è osteggiata da chi:
		- ritiene contraddetto il fine protettivo che giustifica pienamente l'elisione dei soli pregiudizi causati dalla violazione della norma di tutela della parte debole
		- lamenta la difficoltà di conciliare la rigidità del rimedio restitutorio con l'elasticità della clausola di buona fede e con la lettura funzionale della nullità di protezione
		- esclude che la "compensatio lucri cum damno" possa estendersi oltre il campo risarcitorio e inquinare anche la logica automatica e la struttura rigida della ripetizione
		- reputa illogico ammettere nullità di selezione e, al tempo stesso, negarla ai fini della "condictio indebiti"
		- considera fisiologico, anche alla luce del mandato ex 1712 cc al quale è assimilabile il contratto quadro di investimento art. 23 TUF, che vengano colpiti solo gli effetti degli atti non ratificati
	3. In definitiva, lo statuto della nullità selettiva, con restituzione compensata in base agli esiti globali dell'operazione
		- collide con il fine protettivo, che rende legittima la scelta dell'investitore di colpire solo gli esiti dannosi dell'affare
		- estende alla ripetizione la logica riparatoria della "compensatio lucri cum damno", che si spiega nella diversa prospettiva della causalità giuridica (Quindi del danno)
		- imbastardisce, con la nullità funzionale e il divieto di abuso basato sulla buona fede solidaristica, lo statuto rigido della "law of restitution"
		- crea un'anomala restituzione elastica e unilaterale, senza alcuna base normativa (come invece sono gli artt. 67-septiesdecies e 125-bis cod cons., che rendono il consumatore arbitro degli effetti restitutori della sentenza di nullità)
		- produce un curioso corto-circuito tra la selettività della nullità e la globalità della restituzione
		- colpisce un consumatore che non versa nelle condizioni di rimproverabilità soggettiva ex artt. 1993 c. 2 e 2384 c. 2 cc
		- è in distonia con la normativa che , in tema di mandato (artt. 1706 e 1712 cc), consente una ratifica solo parziale dell'operato del mandatario
		- relega in un cono d'ombra degno della notte hegeliana i temi dell'epoca della valutazione della compensazione (momento della notifica della citazione o dell'eccezione di compensazione?) e del relativo parametro di verifica (capitale investito o patrimonio netto contabile?)
11. ==Qualifica di professionista non si propaga in capo al fideiussore: ==il superamento della "teoria del contagio" in materia consumeristica porta a ritenere che l'accessorietà della fideiussione riguardi solo lo statuto oggettivo del rapporto ancillare e lasci salva la natura soggettivamente autonoma del negozio di garanzia; la posizione del fideiussore andrà valutata allora ex se, attraverso un'operazione ermeneutica tesa a verificare, sul piano funzionale, se il garante abbia individualmente agito per scopi professionali, come nel caso di fideiussione rilasciata dall'amministratore della società debitrice o da socio con partecipazione significativa e poteri sostanziali di gestione della compagine societaria fideiuvata
12. Con ordinanza n. 24654/2022 la I sez. civ. Cass. aderisce ai principi espressi da SU 8770/2020 secondo cui, in tema di interest rate swap, occorre accertare, ai fini della validità del contratto, se si sia in presenza di un ==accordo tra intermediario ed investitore sulla misura dell'alea==, calcolata secondo criteri scientificamente riconosciuti e oggettivamente condivisi: accordo che non si può limitare al mark to market (valore pari al costo in concreto del derivato ad una certa data, al quale una delle parti può in via anticipata chiudere tale contratto od un terzo estraneo all'operazione è disposto a subentrarvi), ma deve fare riferimento, altresì, agli scenari probabilistici e guardare alla misura qualitativa e quantitativa della menzionata alea e dei costi, anche se impliciti, assumendo rilievo i principi di calcolo delle obbligazioni pecuniarie derivanti dall'intesa, che sono individuati in ragione delle variazione dei tassi di interesse nel tempo. Con l'ord. 2022, la Cassazione, pur nella consapevolezza che la materia prospetta profili di delicata complessità, ha ritenuto condivisibile il richiamato principio di diritto, il quale pone sul piano della nullità del contratto la tutela dell'investitore in ragione di un'operazione in derivati connotata da costi occulti. Tale nullità non è quella, virtuale (1418 c. 1 cc) di cui si sono occupate due ben note pronunce delle SSUU (26724 e 26725/2007) per escludere che essa si prospetti in caso di inosservanza degli obblighi informativi da parte dell'intermediario, ma una nullità strutturale (1418 c. 2 cc), relativa ad elementi essenziali del contratto (si richiama in particolare l'oggetto, ma anche la causa del negozio)

--- 
Giurisprudenza
A) Cass. 33719/2022: sorte del mutuo fondiario (contratto bancario di finanziamento di medio o lungo termine garantito da ipoteca di primo grado su immobile, spesso utilizzato per l'acquisto di immobili e incentivato a livello legislativo per favorire la circolazione della proprietà immobiliare), concesso per un importo eccedente il limite di finanziabilità previsto dalla legge.
	- l'art. 38 c. 2 del TUB prevede che la Banca d'Italia fissi periodicamente, previa delibera del Comitato interministeriale del credito e risparmio, il limite di finanziabilità erogabile rispetto all'immobile concesso in ipoteca (limite fissato in una soglia pari all'80%), salvo soglie ulteriori mediante integrazione delle garanzie.
- Quale la sorte del mutuo che ecceda questa soglia, concedendo un finanziamento per importi superiori all'80% del valore dell'immobile? (Ciò può avvenire anche in caso di sopravvalutazione dell'immobile). 
1. Tesi della nullità:
	- divisione tra nullità totale o parziale (1419 cc), limitata alla soglia eccedente
	- nullità virtuale: l'art. 38 TUB è non solo norma di condotta, ma attizia: vizio intrinseco del mutuo fondiario, di cui è elemento essenziale.
		- la norma mira a tutelare non solo le banche, ma l'economia nazionale - regola di fattispecie non relegata solo alla fase prenegoziale e attuativa del rapporto. 
		- non predicando la nullità si avrebbe una violazione della par condicio creditorum. La banca, con l'ipoteca di primo grado, sarebbe preferita sebbene sulla base di un contratto formato in violazione di legge.
	- Alcuni tra i fautori della tesi della nullità, ritengono di far salvo il contratto mediante conversione in mutuo ordinario.
2. ==Tesi che esclude la nullità (condivisa dalle SU)==, unicamente responsabilità della banca sul piano sanzionatorio.
	- Non è nullità testuale per violazione dell'art. 117 c. 8 TUB, che attribuisce alla banca d'italia il potere di definire delle clausole-tipo a protezione del contraente. Tale potere regolatorio si spinge sino alla conformazione e alla tipizzazione di alcuni modelli contrattuali, con la previsione che le clausole difformi sono nulle. La norma è stata usata dai fautori della nullità testuale. 
		- Tuttavia l'art. 38 c. 2 non rientra nel perimetro applicativo del 117 c. 8, in quanto il limite di finanziabilità non integra una clausola-tipo che si inserisce necessariamente nel contratto: diverso è l'interesse tutelato dalle norme. Mentre il 117 c. 8 è posto a tutela del contraente debole (cliente correntista) e da esso deriva una nullità di protezione, il 38 c. 2 è a tutela della stabilità patrimoniale delle banche, per evitare comportamenti sprovveduti e il rischio di default.
	- Non è nullità virtuale, perché l'art. 38 c. 2 non è norma imperativa. Si opera un'analisi degli indici di imperatività della norma:
		- non è regola di fattispecie, perché la sua violazione non emerge immediatamente
		- l'interesse tutelato dalla norma è di protezione delle banche e non quindi generale. Dichiarando la nullità del contratto si perverrebbe ad un esito opposto, ulteriormente pregiudizievole delle banche, che resterebbero sprovviste della garanzia data dall'ipoteca sull'immobile. Se si ritenesse la norma come posta a tuela dell'interesse all'economia nazionale, si avrebbe un'eccessiva estensione e una svalutazione del requisito.
		- Logica restrittiva delle cause di nullità: il limite di finanziabilità non riguarda l'oggetto del contratto, che è definito dalle parti (l'importo oggetto di finanziamento). Il quantum di credito erogabile inerisce ad un profilo diverso: la legge non aggiunge un elemento di fattispecie, ma specifica sul profilo quantitativo l'oggetto contrattuale. La norma non si atteggia essa stessa a norma attizia, non è fonte costitutiva di un elemento di fattispecie ma specifica un oggetto su cui le parti hanno già contrattato e contratto. Come tale è una ==norma di comportamento==, che viene in rilievo nella fase prenegoziale e nella fase attuativa del rapporto, in cui sarà effettivamente valutabile lo sforamento (con la valutazione dell'immobile). Il requisito di fattispecie deve essere immediatamente percepibile dal regolamento contrattuale, ma solo in seguito ad accertamenti compiuti in fase di esecuzione del contratto.
		- la par condicio creditorum è assicurata da una tutela risarcitoria a favore degli altri creditori (es. perché la banca abbia colpevolmente concesso finanziamenti oltre i limiti di legge, provocando colpevolmente l'insolvenza del mutuatario che non era in condizioni di adempiere un finanziamento di tale entità, magari perché sicura di rivalersi in via prioritaria sul bene). 
	- Premessa la validità del mutuo fondiario eccedente, è possibile riqualificare il mutuo da fondiario a ordinario?
		- No, perché una simile attività non è meramente interpretativa, ma correttiva del regolamento negoziale. Introduce una forma di conversione sebbene il contratto base non sia nullo
		- Solo per il mutuo fondiario opera la soglia; reinterpretandolo come tale si avrebbe un'opera di creazione in via giurisprudenziale di un contratto nuovo
In dottrina si è detto che residuerebbe un'unica ipotesi in cui il mutuo fondiario possa essere considerato nullo: mutuo fondiario in funzione solutoria, per assicurare alla banca una garanzia per un pregresso credito. (Si stipula un nuovo mutuo garantito da ipoteca per adempiere un precedente mutuo sprovvisto di garanzia).
- Questo risponderebbe ad una logica diversa (ad una causa diversa che anima l'operazione negoziale) da quella di garantire l'accesso alla proprietà immobiliare: a quella di fornire una garanzia alla banca. In questo caso, poiché la garanzia entra nel regolamento contrattuale non dovrebbe sfuggire al sindacato giudiziale la conformità a legge di quella garanzia.


### B) SU 41994/2021 (Fideiussione)
3 Clausole dell'Intesa ABI (associazione tra banche) ritenute violative della concorrenza 
1. Clausola di reviviscenza, il fideiussore continuava a rispondere anche se il debito principale è estinto
2. Deroga all'art. 1957 cc fideiussore continua ad essere obbligato nonostante la scadenza dell'obbligazione principale
3. Clausola di sopravvivenza della fideiussione anche in caso di invalidità dell'obbligazione garantita - in deroga al principio di accessorietà della fideiussione

101 c. 2 TFUE e Art. 2 c. 3 L concorrenza (287/90) intese sono nulle ad ogni effetti

Affermata quindi la nullità dell'intesa a monte, quali effetti ha sui contratti di fideiussione stipulati a valle secondo lo schema fissato dall'intesa?
1. Tesi della nullità integrale dei contratti a valle
	- Argomentava dalla tesi della nullità derivata, nesso di derivazione per illiceità dell'oggetto o della causa del contratto di fideiussione a valle
	- Tuttavia, non c'è collegamento negoziale tra le fideiussioni e l'intesa a monte: mancano i presupposti dell'identità oggettiva (manca un fine comune, un interesse comune tra i due contratti - al massimo la banca avrà perseguito nella fideiussione un interesse anticoncorrenziale - motivo soggettivo - ma certo non il garante/fideiussore) e soggettiva (la banca può anche non aver preso parte all'intesa ABI e il fideiussore sicuramente non vi avrà preso parte)
2. Tesi della validità integrale e responsabilità solo risarcitoria (e non reale, ossia demolitoria del contratto) da parte delle Banche che avessero adoperato lo schema frutto di un'intesa anticoncorrenziale
	- C'è un illecito a monte che si propaga mediante la standardizzazione del contenuto del regolamento negoziale e che la banca impone al fideiussore. La tutela più adeguata dinanzi a questo illecito deve essere di tipo risarcitorio.
	- Si affermava la responsabilità, a seconda delle tesi, extracontrattuale o precontrattuale (per conoscenza di causa di invalidità, 1338; o da dolo incidente 1440 cc - pari alla differenza tra le condizioni effettivamente praticate e quelle che sarebbero state accettate in assenza di quel dolo)
3. Le SU 2021 respingono la tesi della mera responsabilità risarcitoria:
	- L'autonomia negoziale deve esercitarsi ex 1322 c. 2 nel rispetto della legge, tra cui sicuramente la Costituzione, i principi sovranazionali di concorrenza, la cui violazione ridonda in invalidità 
	- La nullità non sarebbe virtuale, ma testuale - speciale (art. 2 c. 3 L. 287/90): nullità delle intese ==ad ogni effetto==. 
	- Il collegamento tra intesa anticoncorrenziale e contratto a valle c'è un collegamento, non negoziale o contrattuale, ma funzionale. 
	- La CGUE, alla luce del 101.2 TFUE, che afferma la nullità di pieno diritto dell'intesa concorrenziale ritiene i contratti a valle non automaticamente invalidi ma per cui deve essere assicurata la tutela minima del risarcimento. Quella è il livello di tutela minimo, ma il giudice nazionale può verificare la sussistenza di mezzi di tutela interni più efficaci e dissuasivi - individuati nell'art. 2 c. 3 L. 287/90.
	- Affermata la nullità permane la questione se essa sia totale o parziale:
		- le SU affermano la ==nullità parziale==: la nullità è di protezione, tesa a conseguire l'eliminazione dal regolamento delle sole clausole esplicative di intese anticoncorrenziali, sicché il contratto resterà in piedi per le rimanenti clausole.
		- Si preserva così sia la posizione della banca, che non viene totalmente sprovvista della garanzia, pur se a condizioni deteriori
		- Si preserva pure la posizione del garante, 
		- Resta salva la possibilità di invocare la nullità totale, laddove si riscontri l'essenzialità della clausola per le parti (ex 1419 c. 1).
Critiche alle SU 2021:
- la nullità è fondata sul solo dato letterale dell'art. 2 c. 3 L. 287/90, molto debole - trasposizione dell'art 101.2 TFUE - che dalla giurisprudenza CGUE è stata ritenuta fondante responsabilità meramente risarcitoria
- non c'è spazio per la nullità virtuale, data la non individuabilità di una norma imperativa, con i tratti propri che la caratterizzano
- l'unica tutela invocabile sarebbe quella di tipo risarcitorio, sanzione ben nota nell'ambito del diritto antitrust (a differenza del cod. consumo - art. 36 - in cui la nullità parziale ha portata latamente sanzionatoria) 