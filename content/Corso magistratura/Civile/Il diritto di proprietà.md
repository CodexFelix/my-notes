### Evoluzione storica
Per le notevoli implicazioni economiche, sociali e giuridiche che determina, il concetto di proprietà rappresenta l'immagine più fedele del sistema nel quale si afferma.
- nella concezione romana risente fortemente della struttura centralizzata della famiglia, sottoposta all'autorità del pater familias
- il Code Napoleon del 1804 riconobbe il diritto di proprietà come emblema della libertà e sovranità individuale, come il più esteso pieno e assoluto dei diritti, limitabile solo per motivi di convivenza civile. Tale convezione si andò rafforzando con l'affermarsi del liberalismo e la proprietà, inizialmente concepita come liberazione dell'individuo dal privilegio feudale, assunse progressivamente il carattere della esclusività e della limitatezza. Il nostro Codice Civile del 1865 confermò questi caratteri e, agli artt. 436 e 440, definì il diritto di proprietà come "il diritto di godere e disporre delle cose nella maniera più assoluta, purché non se ne faccia un uso vietato dalle leggi e dai regolamenti", precisando che la proprietù si estende allo spazio sovrastante e sottostante alla superficie
- L'attuale Codice Civile, se riconosce la pienezza del diritto di proprietà, d'altro canto ne potenzia l'aspetto funzionale, richiedendo al singolo un esercizio del dominio conforme alle esigenze del regime e dello Stato. 
- Il clima appare profondamente mutato con la Costituzione Repubblicana del 1948, che limita fortemente la proprietà nel 42 Cost., affidando a legge ordinaria il compito di stabilire i limiti anche allo scopo di renderla accessibile a tutti. Il Codice civile prevede l'espropriazione nel 843 cc; essa è disciplinata nel TU Espropr., che ricomprende non solo il trasferimento coattivo del diritto di proprietà, ma anche l'apposizione di vincoli sostanzialmente espropriativi che ricorre qualora il fondo "sia gravato da servitù o subisca una permanente diminuzione di valore per la perdita o ridotta possibilità di esercizio del diritto di proprietà"
- La dimensione convenzionale del diritto di proprietà nella CEDU del 1950, che qualifica la proprietà come diritto fondamentale (così anche Dichiarazione Universale dei Diritti dell'Uomo del 1948 e la CDFUE all'art. 17) all'art. 1 prot. 1 è una scelta idonea a limitare notevolmente la discrezionalità degli Stati membri in sede di adeguamento ai vincoli convenzionali; un'opzione coerente con una cultura che non conosce una cesura netta tra essere e avere e considera  anzi l'having come valore qualificante dell'uomo.
	- La lettura forte della proprietà conduce ad una serie di conseguenze molto rilevanti:
	- rispetto al potere espropriativo della PA, il principio di legalità sostanziale accolto dall'art. 6 CEDU con ben maggior incisività rispetto alla riserva relativa di legge di cui all'art. 42 c. 3 impone una legge che al di là del profilo formale ne predetermini in modo chiaro, preciso e accessibile i presupposti tassativi, procedimento, le conseguenze e le relative tutele. Si esclude in radice l'ammissibilità di fattispecie come l'occupazione appropriativa e, più in generale, ogni altra forma di acquisizione coattiva del bene che consegua non già al procedimento giusto ed equo disciplinato dalla legge, bensì da un comportamento illecito della PA, rispetto al quale intervenga solo ex post una "sanatoria" legislativa
	- Anche sul piano della tutela risarcitoria, si ammette anche la risarcibilità del danno non patrimoniale da lesione anche di diritti e interessi puramente economici, quale il diritto di proprietà. L'art. 2059 cc deve trovare applicazione anche nel caso di lesione di diritti convenzionalmente fondamentali, cioé considerati di tal rango dalla CEDU

### Nozione, caratteri e contenuto della proprietà
L'art. 832 cc riconosce una serie di diritti al proprietario:
- Godere, trarre utilità dalla cosa, sia con l'uso diretto, sia ricavandone i frutti naturali e civili. Si ritiene però comunemente che anche il non uso sia un legittimo modo di godimento del proprietario
- Disporre, attuare operazioni materiali sulla cosa (destinarla a un certo uso o trasformarla); oppure giuridiche (vendere, donare, costituire diritti altrui sulla cosa, determinare la sorte giuridica di essa). 
Mentre il godere si presenta come una "facoltà", il disporre è definito "potere". Ambedue le prerogative spettano in modo pieno e, dunque, senza limiti. Ne deriva che, se la legge ne stabilisce i limiti, il proprietario può fare ciò che vuole della cosa e del proprio diritto, senza che occorra a tal fine una normativa ad hoc (occorrono invece norme particolari che stabiliscano ciò che il proprietario non può fare o che deve obbligatoriamente fare)


### Limiti alla proprietà, rigidi e elastici
Venuto meno il concetto di proprietà come diritto assoluto, esso soffre limiti nell'interesse pubblico (salute, ambiente, paesaggio, economia pubblica, estetica del territorio) e privato (altri proprietari di diritti potenzialmente confliggenti)
3 tipologie di limite:
1. Distanze, che impediscono di costruire ad una distanza inferiore dalla proprietà confinante. Limiti astratti, basati sulla presunzione che con il rispetto della distanza si eviti un'interferenza nei confronti del proprietario del fondo attiguo. Tuttavia, con lo sviluppo industriale, effetti dannosi possono verificarsi anche a notevole distanza. Di qui l'avvento di due istituti che prevedono limiti non rigidi, ma elastici:
2. Divieto di atti emulativi (833 cc) - misurata guardando all'autore degli atti
3. Divieto di immissioni intollerabili (844 cc) - valutate con riferimento alla vittima

### Limiti edilizi alla proprietà
La proprietà edilizia (Sez. V, Titolo II, Libro III) è una species (insieme a quella agraria) della proprietà fondiaria - che si caratterizza per la particolare destinazione del bene (la sua trasformazione del bene).
Nello stabilire le regole in materia di edilizia, nel prevedere i limiti che devono essere osservati dai proprietari, il Codice civile ne prescrive alcuni, rinviando per il resto alle leggi speciali e ai piani urbanistici e regolamenti edilizi.

I limiti all'attività edilizia sono non solo nell'interesse pubblico, ma anche a tutela dei rapporti tra proprietari e sono caratterizzati da reciprocità (vanno osservati da tutti i proprietari)
Ci si è chiesti, in giurisprudenza, pensando soprattutto alle distanze se tali limiti integrino delle servitù coattive di matrice legali. La risposta è stata negativa: anzitutto hanno il carattere della bilateralità, e non dell'unilateralità, propria delle servitù; poi perché hanno carattere statico e non dinamico (la servitù serve per accrescere la produttivitù di un fondo - questi limiti solo per assicurare un equilibrio e risolvere potenziali conflitti tra proprietà vicine); infine per il sacrificio anomalo che deriva dalle servitù (definito dal codice come "peso") a fronte del più blando limite delle limitazioni legali, fisiologiche e consustanziali al diritto di proprietà. ==Appare più corretto ricondurre le limitazioni legali de quibus alle obbligazioni propter rem.==

Art. 872, in caso di violazione delle norme che dettano i limiti edilizi della proprietà, prevede sanzioni: amministrative (c 1) e privatistiche (c. 2).
Emerge la ==doppia natura giuridica delle norme edilizie==:
1. Le norme sulle distanze e quelle che individuano i limiti edilizi sono ==norme di azione== che tutelano un interesse ==pubblicistico== e quindi pongono delle regole all'esercizio del potere della PA. La PA, quando rilascia permesso di costruire, valuta se ci sono abusi edilizi, verifica se c'è contrasto con le norme in questione. Si tratta di norme che non si limitano a tutelare il vicino in una logica meramente privatistica, ma tutelano l'interesse pubblico allo sviluppo efficiente e appropriato del territorio
2. Sono anche ==norme privatistiche di relazione==, perché fissano i limiti anche nell'interesse del privato proprietario del fondo vicino e attribuiscono allo stesso un diritto soggettivo azionabile dinanzi al GO.
Coerente con questa doppia matrice è il principio giurisprudenziale, consacrato nell'art. 11 TU Edil,  della salvezza dei diritti dei terzi in sede di rilascio dei titoli edilizi. L'art. 11 c. 3 chiarisce cioè che il provvedimento amministrativo che autorizza l'edificazione lascia salvi i diritti di terzi - è un provvedimento che non può produrrre un effetto negativo su un diritto tutelato da una norma di realzione. Il terzo potrà agire dinanzi al GO chiedendo la disapplicazione, la cognizione incidentale dell'illegitimità e quindi dell'inefficacia del provvedimento lesivo del suo diritto.

Il Codice Civile pone pochi limiti direttamente, rinviando a leggi speciali e, soprattutto, alle previsioni contenute nello strumento urbanistico e nel regolamento edilizio.
La giurisprudenza prevalente ha così distinto. tra norme integrative (norme sulle distanze, che regolando lo spazio tra costruzioni disciplinano un rapporto interprivatistico) e norme non integrative, rispondenti a esigenze diverse (igieniche, di sanità, salubrità ed estetiche) e soddisfacenti interessi di tipo generale e che quindi hanno natura pubblicistica.
La differenza tra i due tipi di norme rileva ai fini della tutela:
- le norme integrative vedono riconosciuta una tutela di tipo ripristinatorio: la demolizione dell'immobile costruito in violazione delle norme sulle distanze. Si tratta di un'azione reale e imprescrittibile, salva l'usucapione. 
	- iura novit curia: le norme integrative, avendo natura normativa, vanno applicate dal giudice indipendentemente dalla loro deduzione in giudizio
	- tutela reale, prevista solo per la violazione delle norme sulle distanze
	- trattandosi di tutela reale, la domanda giudiziale deve essere trascritta per essere opposta all'avente causa dal convenuto
- Le norme non integrative consentono invece, sulla base dell'art. 872 cc, una tutela risarcitoria (inquadrabile nel genus della clausola generale del 2043cc) attraverso un'azione personale e che soggiace alla normale prescrizione presvista dal Codice in campo aquiliano
	- non soggiacciono al principio iura novit curia, ove presentino non carattere di vero regolamento ma di semplice atto amministrativo (piani privi di valenza normativa), costituendo quindi fatti che devono essere dedotti ed allegati dalle parti
	- in quanto tutela risarcitoria non si pongono problemi di trascrizione

#### I singoli limiti edilizi
Norme sui rapporti di vicinato (regolanti il godimento di fondi vicini), volte a scongiurare liti fra titolari di beni confinanti e che si caratterizzano per l'assenza di corrispettivo, l'automatismo della loro nascita e il fatto di essere reciproci (a differenza delle servitù):
- Luci e vedute (900-907 cc)
- 873 cc: distana tra costruzione - tutelabili con risarcimento o anche in forma ripristinatoria (riduzione in pristino)
	- vige in materia di distanze il principio di prevenzione (temporale), deducibile dagli artt. 873 e ss.: secondo cui il proprietario proveniente (che costruisce per primo) crea un vincolo per le distanze da osservare in capo al vicino.
	- Le SU 10318/2016 hanno ritenuto che, in assenza di un ostrumento urbanistico che imponga di costruire ad una certa distanza dal confine, è consentito in base al principio di prevenzione costruire anche in aderenza o sul confine.

### Divieto di atti emulativi (833 cc)
Atti che non hanno altro scopo che quello di nuocere ad altri; da Aemulatio (atto con intenzione maliziosa: quod alii nocea et sib non prosit non licet)

1. Ratio dell'istituto: deve individuarsi nella convinzione che l'ordinamento giuridico accorda protezione soltanto ad atti umani che abbiano una qualche utilità e non siano motivati esclusivamente dal capriccio del singolo. Si distingue se il divieto costituisca un limite interno, connaturato alla struttura del diritto di proprietà (traduzione normativa del principio del divieto di abuso del diritto) o un limite esterno imposto al proprietario per circoscriverne l'ampiezza del suo diritto
2. Requisiti per integrare gli atti di emulazione:
	- esercizio del diritto di proprietario: l'atto emulativo si sostanzia nell'esercizio di un diritto di proprietà, sebbene pacificamente si ritenga estendere la latitudine applicativa del divieto anche a situazioni non riconducibili all'art. 832 cc, ad es. al comproprietario, all'enfiteuta, al superficiario, all'usufruttuario, all'usuario e al titolare di una servitù. Più discussa la posizione del possessore, sebbene appaia prevalente in dottrina la soluzione favorevole all'operatività del divieto
	- è controverrso se il divieto si riferisca ai soli atti di godimento o anche di disposizione: la tesi prevalente tende ad escludere l'operatività agli atti dispositivi, essendo essi tipizzati (a differenza del godimento, che si presta a manifestazioni atipiche)
	- altrettanto interesse suscita la questione relativa alla configurabilità di atto emulativo per omissionem: in proposito dottrina e giurisprudenza dominanti ritengono che l'omissione non può integrare atto emulativo, anche se finalizzato a nuocere il vicino - sulla base del rilievo che l'omissione è sempre giustificata dal vantaggio del dolce far niente (risparmio di spese e sforzi Cass. 10250/1997)
	- Sotto il profilo oggettivo, è segno rivelatore del carattere emulativo di un comportamento la mancanza di utilità di tipo economico o anche morale per l'autore: la giurisprudenza ha sempre adottato un criterio di valutazione alquanto elastico, reputando a tal fine sufficiente un minimo interesse nell'agire. Per evitare un'interpretatio abrogans dell'istituto, tesi minoritaria ritiene che l'atto deve essere sorretto da un interesse socialmente tipico per non essere emulativo; altra ricostruzione suggerisce un giudiziio comparatistico tra i due interssi ex 2 e 42 Cost.
	- Sul piano soggettivo, l'atto deve connotarsi per dolo specifico del responsabile (esclusivo scopo di nuocere o molestare i terzi senza un proprio reale vantaggio) - una tesi dottrinale reputa sufficiente l'obiettiva direzione dell'atto, senza necessaria consapevolezza della lesività
3. Tutela: azione di risarcimento ex 2043 cc; azione di condanna specifica (in integrum restitutio); azione inibitoria (analogia ex artt. 1171 e 1172 cc)

### Immissioni (844 cc)
Propagazioni di fattori disturbanti causate dall'opera dell'uomo, hanno ad oggetto tutte le entità atte a recare molestia
L'art. 844 cc contiene un elenco solo esemplificativo delle immissioni (fumo, calore, esalazione di rumore, scuotimenti)

Caratteri necessari delle immissioni:
- materiale: entità materiali che si propagano da un fondo all'altro (non sono configurabili immissioni ideali, es. collocazione nel fondo del vicino di un bene ssquallido o deposito di rottami)
- positiva: non è sufficiente la mera sottrazione di utilità, se essa non si propaghi sul fondo altrui (ad es. non è immissione la realizzazione di una siepe per impedire la visuale dal fondo altrui - che sarà sanzionabile col divieto di atti emulativi)
- immissioni "indirette": derivanti da attività svolta sul fondo per interessi del fondo e del suo proprietario e che provochi delle ripercussioni indirette nei confronti del vicino (le attività compiute invece direttamente sul fondo altrui, che realizzino un' emissione "diretta" sono illecite secondo la regola generale del 2043 cc)
- "attuali": immissioni in atto e attività in corso; non è applicabile in chiave preventiva per opporsi a immissioni solo temute e ad attività potenzialmente immissive.

Giudizio di tollerabilità e regole di composizione: il proprietario non può impedire le immissioni se non superano la normale tollerabilità. Si fissa una regola di contemperamento basata sulla logica della tollerabilità (basata non sulla sensibilità del vicino, ma sulla condizione obiettiva dei luoghi)
Il c. 2 specifica il contemperamento tra interessi proprietari e interessi industriali. L'interesse pubblico all'incremento produttivo ha un rilievo tale da poter prevalere sull'interesse del privato e sulla proprietà. Per la prevalente tesi dicotomica, solo il c.1 fa riferimento ad un giudizio di tollerabilità, mentre il c. 2 riguarda immissioni comunque intollerabili ma autorizzate per la rilevanza dell'interesse pubblico.
- la giurisprudenza ritiene che un'immissione intollerabile ma autorizzata ex 844 c. 2 obblighi il soggetto autorizzato all'autorità immissiva all'==indennizzo== (la ratio sarebbe da rinvenirsi variamente nella disciplina delle servitù coattive ex 1053 cc, o nell'espropriazione - in questo caso di valore - o nella materia degli atti leciti dannosi)
- ai fini della liquidazione di detto indennizzo si ricorre al meccanismo della "franchigia": non si compensa l'intero pregiudizio subito, ma solo la parte che superi la soglia di tollerabilità

Tutela inibitoria e risarcitoria in caso di immissioni intollerabili:
- Inibitoria (844 cc): 
	- secondo l'opinione tradizionale, l'azione ha carattere reale (al pari della actio negatoria servitutis ex 949 cc). Sarebbe pertanto imprescrittibile, vedrebbe come legittimati attivi solo il proprietario del bene o titolari di altri diritti reali minori e subirebbe l'applicazione del regime probatorio proprio delle azioni reali. Tale impostazione non esclude che possano aver luogo anche immissioni meno readicali non rientranti nel paradigma del 844 cc e, così, nella tutela reale offerta dalla norma medesima - ma comunque pregiudizievoli per la sfera giuridica di chi le subisce (queste ultime consentirebbero una tutela personale anche in forma specifica ex artt. 2043 e 2058 cc), attraverso la quale pur sempre conseguire l'inibizione pro futuro delle condotte immissive. In quanto azione personale ne consegue un diverso regime di prescrizione (quinquennale), legittimazione attiva (più ampia, in quanto radicantesi a prescindere dalla titolarità del diritto di proprietàù o altro diritto reale di godimento del bene), nonché soprattutto quanto a presupposti applicativi richiedendosi l'elemento soggettivo della colpa e la prova del danno-conseguenza.
	- Secondo altra tesi, entrambe le immissioni (radicali e non) sono riconducibili al 844 cc, norma che codifica due tipi di azione inibitoria, a seconda della natura delle immissioni cui intende reagire e, per l'effetto, del risultato che si desidera raggiungere: 
		- una inibitoria reale (riconducibile all'actio negatoria servitutis del 949) esperibile dal proprietario o altro titolare di diritto reale minore, a fronte di molestie che determino un asservimento reale del fondo e per la cui rimozione occorra una duratura modifica dello stato dei luoghi o comunque l'esecuzione di accorgimenti tali da modificare le caratteristiche dell'impianto in modo stabile
		- una inibitoria di carattere personale, a fronte di molestie meno radicali che non determino un rischio di asservimento reale del fondo e che non necessitino pertanto di moficihe strutturali e stabili dello stato dei luoghi. Tale azione sarà esperibile anche dal locatario o dall'affittuario dell'immobile e, più in generale, dal soggetto pregiudicato dall'immissione a prescindere dalla titolarità delòla proprietà o del diritto reale di godimento su di esso.
- Risarcitoria (ex 2043 cc), azione a carattere personale e soggetta a termine di prescrizione quinquennale




