Rapporti trilateri

### Delegazione
[[Delegazione passiva]] 
- Teoria unitaria: unitario negozio trilaterale, con causa unitaria dell'operazione giuridico-economica complessivamente intesa, 
- (Prevalente) Atomistica: valorizza i singoli elementi costituivi della fattispecie
	- Delega: ordine impartito dall'originario debitore (delegante) posto al delegato di pagare al debitore (delegatario). Improntato alla logica del mandato. Basato sull'esistenza di un precedente rapporto di provvista.
	- Atto di assegnazione del nuovo debitore (delegato) al creditore (delegatario), effettuato dall'originario creditore (Delegante). Dubbi circa la natura giuridica dell'atto come unilaterale o consensuale (e quindi contratto).
	- Atto unilaterale del nuovo debitore: pagamento nella delegatio di pagamento o promessa di pagamento (assunzione di obbligazione) nel caso di delegatio promittendi.
Il codice configura la delegazione come astratta (avulsa sia dal rapporto di provvista che di valuta). Il regime delle eccezioni opponibili infatti prevede al c. 3 dell'art. 1271 c.c. la sola eventualità che si faccia riferimento al rapporto di valuta.
1271 c.c. sancisce irrilevanza dei rapporti di provvista e valuta. 
Tuttavia, in caso di nullità del rapporto di valuta, potrà opporre le eccezioni relative al rapporto di provvista (art. 1271 ult. periodo c. 2).

Delegazione può essere cumulativa o liberatoria, a seconda che il nuovo debitore si aggiunga o meno al precedente debitore.
Liberatoria necessita sempre del consenso del creditore.

1268 c. 2, 1408 c. 2, cessione di azioni non interamente versate prevedono beneficium ordinis.

### Espromissione (1272 cc)
L’« espromissione » consiste in un contratto fra il creditore ed un terzo (v. Cass. 7 dicembre 2012, n. 22166), in forza del quale quest’ultimo (espromittente) si impegna, nei confronti del primo (espromissario), a pagare un preesistente debito dell’obbligato originario (espromesso) (art. 1272 c.c.).

==Espromittente (debitore nuovo) si accorda con il creditore (espromissario)== a pagare un debito altrui per liberare originario debitore (espromesso).

Trattandosi di contratto da cui derivano obbligazioni solo per il terzo — c.d. « contratto unilaterale » (art. 1333) si ritiene che l’accordo di espromissione si perfezioni nel momento in cui il creditore viene a conoscenza della volontà del terzo, senza necessità di un suo atto di accettazione.

L’elemento differenziale tra la delegazione promissoria e l’espromissione consiste nella c.d. ==spontaneità dell’iniziativa del terzo==: cioè, nell’assenza di delega da parte del debitore originario (art. 1272, comma 1, c.c.)

In questo caso però l'astrazione è parziale, dovendosi far riferimento al rapporto di valuta.

L'espromissione avrà la causa di assunzione del debito altrui. Solo nell'espromissione è previsto il necessario riferimento al rapporto di valuta.
La delegazione può essere anche pura (senza far riferimento a un rapporto di valuta).
Difatti l'art. 1272 c. 3 prevede l'opponibilità delle eccezioni proprie del debitore originario contro il creditore, relative al rapporto di valuta.

Il terzo espromittente subentra nella stessa posizione del debitore originario: perciò — come il delegato nella delegazione — non può opporre al creditore le eccezioni relative ai suoi rapporti con il debitore originario (così, per riprendere il nostro esempio, il padre espromittente non può opporre in compensazione al terzo il credito che lo stesso padre ha nei confronti del figlio) (art. 1272, comma 2, c.c.); ma — a differenza di quanto avviene per effetto della delegazione — può opporre al creditore le eccezioni che a quest’ultimo avrebbe potuto opporre il debitore originario, ad esclusione delle eccezioni c.d. personali (ad es., incapacità del debitore originario, vizi del consenso, ecc.) e delle eccezioni che derivano da fatti successivi all’espromissione (art. 1272, comma 3, c.c.).

Come la delegazione, anche l’espromissione è, di regola, cumulativa: cioè, il terzo è obbligato in solido con il debitore originario (art. 1272, comma 1, c.c.). Peraltro, il creditore potrebbe dichiarare espressamente di liberare il debitore originario; nel qual caso rimane obbligato soltanto il terzo assuntore: c.d. espromissione «liberatoria » o « privativa ».

### Accollo
- Interno: opera solo tra accollante (terzo) e accollato (debitore) e preclude al creditore la possibilità di aderirvi e di rendere la stipulazione in suo favore irrevocabile.
- Esterno: a cui aderisce anche il creditore, a sua volta distinto tra liberatorio e cumulativo se il creditore libera espressamente il precedente creditore o meno.

Natura dell'accollo esterno. Il creditore è parte di questo accordo?
- La lettera legis sembra contraria, in quanto il creditore aderisce a un contratto (con una sorta di ratifica), che produce per lui effetti favorevoli.
- Visione classica: contratto a favore di terzo, il creditore potrà rifiutare la produzione degli effetti a sè favorevoli (come nel contratto a favore di terzo). Questa tesi si scontra però con la degradazione a sussidiaria dell'obbligazione dell'originario debitore, un effetto quindi potenzialmente sfavorevole per il creditore e, ancor di più, nel caso di accollo liberatorio del debitore originario - che necessiterà inevitabilmente del consenso del creditore.
- Contratto a favore di terzo sui generis, ritenendo le norme sul contratto a favore di terzo disponibili e modificabili.

Dal punto di vista causale, come si atteggia l'accollo? L'accollo è necessariamente titolato con riferimento al rapporto di provvista, ma non con quello di valuta.
- Negozio a causa variabile, in base alla causa del rapporto di provvista.

E' possibile l'accollo di debiti futuri?
- Tesi contraria, se l'accollo è la successione in un debito si presuppone che esso preesista
- Tesi prevalente in dottrina e giurisprudenza
	- Manca espresso divieto normativo, anzi il codice prevede che l'oggetto del contratto possa essere costituito anche da cose future.
	- Non è neppure discussa l'ammissibilità della fideiussione omnibus.