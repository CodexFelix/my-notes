Scioglimento del vincolo determinato da un evento successivo e impeditivo del rapporto contrattuale.
Al pari dell'invalidità, la risoluzione determina l'estinzione del contratto, ma tra le due categorie vi è una differenza radicale sul piano dogmatico.
Mentre l'invalidità incide sul contratto come atto, la risoluzione incide sul rapporto, cioè sugli effetti del contratto (senza toccarne la validità)

Sotto la categoria risoluzione, sono sussumibili fattispecie eterogenee per causa, fondamento e disciplina:
- ==risoluzione volontaria== (espressione della volontà delle parti: mutuo dissenso, recessi convenzionali e condizione risolutiva) e ==legale== (quando previsto dalla legge in presenza di determinati presupposti es. morte di un contraente nei contratti intuitus personae, recessi legali, casi di risoluzione previsti dalla legge come reazione a fattori di malfunzionamento del contratto)
	- tra le legali si distingue a sua volta tra risoluzioni remediali (reazione al verificarsi di fattori di malfunzionamento del vincolo tali da renderne ingiustificata e/o pregiudizievole la permanenza ad es. recessi legali di autotutela [art. 1385 e 1464] e risoluzioni sinallagmatiche, per inadempimento, impossibilità sopravvenuta, eccessiva onerosità sopravvenuta) e non remediali (recessi di pentimento e di liberazione)
- in base al modo di scioglimento: automatico (condizione risolutiva o impossibilità sopravvenuta), senza necessità nè di interventi giudiziali o di manifestazioni di volontà di parte. Per sentenza (risoluzione giudiziale per inadempimento o eccessiva onerosità sopravvenuta) che, accertati i presupposti di legge, sciolga il contratto
	- per negozio: necessaria manifestazione di volontà di una parte (es. risoluzione per mutuo dissenso o risoluzione per inadempimento mediante diffida ad adempiere o dichiarazione di volersi valere della clausola risolutiva espressa; recessi qualunque sia la fonte - convenzionale o legale)




