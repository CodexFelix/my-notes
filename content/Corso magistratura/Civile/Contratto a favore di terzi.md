---
Fonti
- 1411 cc
- 1920 ss cc (assicurazione sulla vita a favore di terzi)
- 1875 cc (rendita vitalizia)
- 1273 (accollo esterno)
---

Contratto  con cui le parti hanno inteso attribuire al terzo la vera e propria titolarità del diritto alla prestazione (e non efficacia meramente di fatto, come vantaggio economico). Si produce una scissione tra titolarità del rapporto contrattuale (stipulante e promittente) e titolarità del diritto ad una delle prestazioni (beneficiario, che diviene legittimato ad agire per la sua esecuzione)

Figure diverse:
- contratto per persona da nominare (1401 ss) e cessione del contratto (1406 cc): in cui il terzo diviene parte del contratto
- rappresentanza diretta (1387 cc): nel contratto a favore di terzi lo stipulante agisce in nome proprio e non del terzo. Nella rappresentanza il terzo è invece parte sostanziale mediante la spendita del nome. Nella rappresentanza indiretta è necessario il successivo ritrasferimento del diritto
- Contratto ad effetti protettivi di terzi (es. spedalità fra gestante ed ente ospedaliero, che ha effetti protettivi anche verso il nascituro). In questa ipotesi il terzo non acquista il diritto alla prestazione, ma il diritto alla protezione della sua sfera giuridica in. esecuzione della prestazione dovuta tra le parti

### Contenuto della stipulazione in favore del terzo
L'attribuzione in suo favore può avere ad oggetto sicuramente un diritto di credito (obbligazione di dare, facere o non facere); è ormai assodato che può anche accedere ad un preliminare ed attribuire il diritto alla conclusione del contratto definitivo (NB solo preliminare unilaterale, attributivo del diritto del terzo ma non anche l'obbligo di stipulare il definitivo).
- Dubbi per i diritti reali: in disparte la servitù, non comportante alcun onere o peso, per gli altri diritti reali la tesi prevalente è stata negativa per gli effetti negativi che derivano in capo al titolare (pesi fiscali, oneri gestionali, forme di responsabilità extracontrattuale oggettiva speciali ex 2051 e ss.)
- ==L'orientamento prevalente è oggi tuttavia favorevole== anche al trasferimento di diritti reali, quantomeno nel caso di diritto di proprietà: ==i pesi fiscali gli oneri gestionali== e le forme di responsabilità oggettiva ==sono effetti meramente indiretti e mediati che la legge== (e non il contratto) ==ricollega alla titolarità== del diritto. Inoltre il destinatario è sufficientemente tutelato dalla possiblità di opporre il successivo rifiuto risolutorio
- Il contratto a favore di terzo è soggetto alla trascrizione a fini di opponibilità, allorché il trasferimento abbia ad oggetto beni immobili o mobili registrati, e l'eventuale revoca o rifiuto saranno annotati in calce - con efficacia retroattiva dell'attribuzione

### Doppia causa del 1411 cc
La fattispecie di cui al 1411 dà origine a due rapporti:
- Stipulante - promittente (rapporto di provvista), che dovrà essere retto da una idonea giustificazione causale:
	- potrà essere gratuita (liberalità o gratuità interessata nei confronti dello stipulante) o onerosa (causa di scambio, impegno del promittente in corrispettività con la prestazione dello stipulante; o solutoria di preesistente obbligazione nei confronti dello stipulante)
- Stipulante e terzo (valuta): lo stipulante realizza una disposizione unilaterale in favore del terzo, che non può avere carattere astratto (a ciò fa riferimento l'art. 1411 nel richiedere che "lo stipulante vi abbia interesse")
	- causa gratuita: liberale (realizzante donazione indiretta ex 809 c.c.); o non liberale (gratuità interessata)
	- causa onerosa: solutoria o di scambio-sinallagmatica
La duplicità dei rapporti pone il problema della reciproca interferenza tra gli stessi: l'illiceità o la mancanza di interesse in capo allo stipulante fa venir meno anche il rapporto di provvista o consolida il diritto alla prestazione in capo a questi? Bisognerà valutare ex 1419 cc l'essenzialità della stipulazione in favore del terzo.

### Vicende del diritto del terzo: rifiuto, approfittamento e revoca
Il terzo acquista il diritto verso il promittente immediatamente per effetto della stipulazione, senza necessità di accettazione.
Tale acquisto non è tuttavia stabile e definitivo, risultando soggetto a due fattori di condizionamento: volontà del terzo e volontà dello stipulante
- Il terzo può rifiutare l'attribuzione disposta in suo favore. Rifiuto, negozio unilaterale recettizio, che risolve retroattivamente l'acquisto del diritto provvisoriamente determinatosi a favore del beneficiario e ne impedisce la stabilizzazione definitiva in suo capo. 
	- il rifiuto, che presuppone. un'acquisizione in fieri e ne impedisce il perfezionamento come una condizione risolutiva ex tunc, va distinto dalla rinuncia, che è un negozio produttivo di un diritto meramente abdicativo con cui si dismette un diritto già acquisito al patrimonio in modo stabile.
	- il rifiuto determina come conseguenza l'acquisto del diritto alla prestazione in capo allo stipulante, salvo diversa pattuizione. Ha quindi carattere doppiamente recettizio, sia verso lo stipulante che verso il promittente
	- la forma dell rifiuto deve ritenersi per relationem, quindi generalmente libera salvo che il contratto attributivo del diritto non sia solenne
	- la volontà del terzo beneficiario può anche operare in senso diametralmente opposto, ==dichiarando di voler profittare== dell'attribuzione in suo favore e così stabilizzando l'attribuzione del beneficiario, con un duplice effetto: impedire la revoca, consumare la facoltà di rifiuto. Si ritiene che tale dichiarazione sia un negozio giuridico unilaterale, come tale annullabile per incapacità o vizi della volontà
- Revoca dello stipulante in favore del terzo, possibile. fino a quando il terzo non abbia dichiarato di voler profittare. Conseguenza della revoca è l'acquisto ex tunc del diritto di prestazione da parte dello stipulante
	- possibile anche modifica ex 1411 c. 2. Si ritiene che sia necessario il consenso anche del promittente, data l'incidenza su questi

### Rimedi esperibili dal terzo
Si basano sulla scissione tra titolarità del dirittto alla prestazione e titolarità del rapporto contrattuale di base: titolari del rapporto contrattuale sono stipulante e promittente, mentre il terzo acquista la titolarità del solo diritto alla prestazione.
- Il terzo è legittimato alle azioni a tutela del diritto in caso di inadempimento (esatto adempimento e risarcimento, nonché nel caso di preliminare a favore di terzo l'azione ex 2932 cc); mentre non può avvalersi dei rimedi contrattuali, ad eccezione della nullità del contratto
- E' discusso se anche lo stipulante possa agire nei confronti del promittente per ottenere l'adempimento in favore del terzo: l'orientamento prevalente (Cass. 17200/2013 e CdS 3841/2010) ritiene di sì, sempre che non emerga un chiaro e incontrovertibile orientamento del terzo contrario ad ottenere l'esecuzione del proprio diritto (divieto di intrusioni invito domino). In tal caso, se il contratto è a prestazioni corrispettive, lo stipulante può chiederne la risoluzione per inadempimento del promittente

Il promittente può invece opporre le ecceziooni fondate sul contratto (1413 cc), quali annullabilità per propria incapacità o vizio della volontà o mancato adempimento dello stipulante. Non potrà opporre le eccezioni fondate su altri rapporti con lo stipulante (es. compensazione con proprio credito verso lo stipulante)


### Contratto a favore di terzo da eseguirsi dopo la morte dello stipulante
1412 cc specifica che in tal caso la revoca può essere fatta anche con testamento (quindi atto non recettizio) e, soprattutto, anche se il terzo ha dichiarato di  volerne profittare salvo che lo stipulante abbia già rinunciato al potere di revoca. Natura giuridica controversa:
- SI ritiene preferibile la tesi per cui è un negozio inter vivos (e non mortis causa), attributivo immediatamente del diritto anche se differito post mortem quanto all'eseguibilità: altrimenti il potere di rinunciare al potere di revoca previsto per lo stipulante derogherebbe al divieto di patti successori (458 cp); inoltre la devoluzione agli eredi ex 1412 c. 2 in caso di premorienza del beneficiario  testimonia che il diritto è stato già acquisito al patarimonio del terzo e quindi è passibile di immediata successione

Ipotesi speciale di contratto a favore di terzo è l'assicurazione sulla vita a favore di terzo (1921 e 1921 cc):
