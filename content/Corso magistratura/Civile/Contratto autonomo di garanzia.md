### Definizione
Contratto con cui il garante, su incarico del debitore, assume nei riguardi del creditore l'impegno a effettuare prestazione nell'eventualità che il debitore non adempia. Garante deve pagare ==a prima richiesta==, senza poter opporre eccezioni relative all'esistenza, validità o coercibilità del rapporto obbligatorio.

### Struttura
Alla base della fattispecie in esame è possibile individuare  tre contratti:
1. Contratto base (es. vendita, appalto) che lega ordinante al beneficiario e che crea il rapporto di valuta.
2. Contratto di mandato tra debitore principale e garante, in virtù del quale il primo (ordinante) conferisce al secondo l'incarico di stipulare il contratto di garanzia con il creditore del rapporto base. E' un mandato senza rappresentanza e irrevocabile (ex 1723 c.c., in quanto stipulato anche nell'interesse del creditore). Crea il rapporto di provvista.
3. Contratto di garanzia tra garante e beneficiario, con il quale si obbliga a versargli, su semplice richiesta e senza poter opporre alcuna eccezione, l'equivalente della prestazione maggiorato delle spese e dei danni.

I tre contratti, pur se distinti, sono uniti da un ==collegamento negoziale== che rappresenta la causa concreta della complessiva operazione giuridica: la traslazione dalla sfera giuridica patrimoniale del creditore a quella del garante del rischio del mancato raggiungimento del risultato economico del negozio garantito.

### Superamento dei limiti delle garanzie tipiche
1. Identità della prestazione: che può essere diversa da quella cui è tenuto il debitore principale. Si può quindi garantire anche obbligazioni di facere infungibile (es. appalti pubblici, dove si assiste a una serie di bond: bid, performance, maintenance, payment)
2. Limite del rischio garantito: si garantisce non solo l'inadempimento del debitore, ma più in generale il fallimento oggettivo dell'operazione derivante anche da situazione non imputabile al debitore (es. impossibilità sopravvenuta). Questo per la finalità compensativo-indennitaria (e non di soddisfacimento in forma specifica) della garanzia autonoma.
3. Accessorietà: il garante si impegna ad eseguire la prestazione a semplice richiesta del creditore, rinunciando alla possibilità di opporre eccezioni relative al rapporto sottostante. 

Quest'ultima caratteristica vale a distinguere la garanzia autonoma dalla fideiussione con clausola di solve et repete, in cui si verifica un'astrazione meramente processuale. In quest'ultimo caso, il fideiussore si impegna ad adempiere, ma resta salva la possibilità di sollevare le stesse eccezioni in giudizio ai fini della ripetizione di indebito.

### Autonomia pur sempre relativa: l'exceptio doli
L'autonomia non è tuttavia assoluta, ma relativa e temperata. La fattispecie in esame ha pur sempre una causa di garanzia, che implica per definizione un collegamento con il rapporto garantito. Sulla base di tali premesse, la giurisprudenza ammette l'unica eccezione opponibile (che è obbligato ad opporre) dal garante: ==l'exceptio doli generalis== per nullità della doppia causa.
Tale eccezione va opposta quando il creditore effettua un esercizio abusivo del diritto nel senso che quella pretesa deve essere poi restituita, perché manca il rapporto di valuta (invalidità, estinzione), ma anche la provvista.

Rientrano senz'altro:
- i casi di intervenuta **estinzione** del debito garantito (prescrizione, esatto adempimento da parte del debitore principale, risoluzione per fatto non imputabile al debitore)
- i casi di nullità del titolo per illiceità (della causa, dell'oggetto o del motivo comune)
- dubbi circa le altre cause di nullità o per cause di inefficacia, rescindibilità, annullabilità: la tesi prevalente esclude la possibilità di far valere l'eccezione, in virtù dell'autonomia della garanzia
	- per le nullità che non determino illiceità la tesi prevalente è contraria all'opponibilità. Tuttavia essere potranno essere fatte valere nel rapporto di provvista
	- quanto all'annullabilità l'argomento contrario è da preferire data la natura personale dell'azione e la convalidabilità da parte dell'interessato delle cause di annullabilità

Requisito fondamentale è che ==la prova del carattere abusivo e fraudolento della richiesta== di pagamento da parte del creditore ==sia pronta e liquida== 

##### Onere del garante autonomo di opporre eccezioni onde evitare di pagare male
Il garante, nel caso in cui il debitore pretenda in mala fede un debito palesemente inesistente, è tenuto a opporre le eccezioni a ==tutela del debitore garantito==.
Sicché violando gli obblighi di protezione (1175 e 1375 c.c.), non opponendo le eccezioni di dolo la cui prova è liquida e facile, non potrà rivalersi verso il debitore garantito ma potrà esercitare l'azione di ripetizione per indebito contro il creditore in mala fede.
Tuttavia, a differenza di quanto normalmente avviene, è proprio il garante a dover agire contro il creditore. Il debitore garantito fuoriesce dalla vicenda.

### Il sistema delle rivalse e la tutela del garante e del debitore principale
Dove non sono opponibili le eccezioni, soccorrono i meccanismi restitutori di riequilibrio a posteriori del rapporto trilatere. 
Questo ovviamente purché il garante autonomo non abbia già pagato la provvista.

I rimedi a tutela del garante sono:
- ##### Se il garante autonomo paga bene potrà rivalersi contro il garantito
La natura di questa azione, spesso definita dalla giurisprudenza come regresso, è in realtà un'==actio mandati contraria==. L'espressione regresso è quindi atecnica. Non può esservi regresso perché non vi è solidarietà.
- Azione di regresso sul debitore garantito, che tuttavia presuppone un rapporto di solidarietà tra condebitori. Il garante autonomo, a differenza del fideiussore, ha un debito ==proprio==, è tenuto per sé a tenere indenne delle conseguenze dannose dell'altrui inadempimento. La solidarietà postula (ex art. 1292) la medesimezza della prestazione.
- N.B. Se il pagamento non è dovuto nel merito (rapporto di valuta), vi sarà un pagamento di indebito a favore del beneficiario-indebito creditore. In tal caso, il ==debitore principale== - escusso in via di regresso dal garante che ha pagato - ==potrà successivamente agire contro il creditore principale== per la restituzione dell'indebito. Se fosse il garante a dover agire contro il creditore, verrebbe meno l'autonomia della garanzia e si verrebbe a confondere la fattispecie con la fideiussione con clausola solve et repete.
- ##### Se il garante autonomo paga male, non oppponendo l'exceptio doli, è escluso il regresso verso il debitore principale (garantito)
In questo caso, escluso il diritto di regresso contro l'ordinante debitore, il garante potrà solo esperire la condictio indebiti verso il creditore [2033 ss c.c.] (ovvero, secondo una tesi minoritaria in dottrina, attraverso la residuale azione di arricchimento senza causa). [2041 ss c.c.]
Il regresso verso il debitore ordinante è precluso anche ove il pagamento non fosse dovuto per motivi attinenti al rapporto di garanzia e le relative eccezioni non siano state tempestivamente sollevate.

==A tutela del debitore==, onde evitare che il garante paghi indebitamente, sono ammesse ==forme di tutela preventiva==:
- Azione cautelare ex [art. 700 c.p.c.], previa verifica dei presupposti (fumus boni iuris e periculum in mora) => inibitoria che impedisce al garante di provvedere all'adempimento dell'obbligazione di garanzia.

Qualora non vi fosse o fosse invalida la provvista, e non potesse parlarsi di mandato, vi sarebbe un'ingerenza utile (utiliter coeptam) nella sfera altrui del debitore garantito (==gestione di affari altrui==), che impone al gerito di rivalere il negotiorum gestor.


Fideiussione indennitaria, differente da quella semplice (o risarcitoria), garantisce il rischio dell'inadempimento infungibile o il fatto che, indipendentemente dalla imputabilit dell'inadempimento, l'impossibilità della prestaizone.

L'accessorietà si declina in due modi:
- Materiale, o sostanziale, allude alla natura della prestazione. Quando il debito principale e quello acessorio sono fungibili. In tal senso, le norme  (1939,1941 c.c.)
- Formale, dipendenza dell'obbligazione del garante dalla sussistenza del titolo originario: espresso dalle norme che vietano di prestare fideiussione su debiti invalidi.
Nella fideiussione indennitaria, il garante garantisce per l'obbligazione pecuniaria succedanea rispetto a quella pecuniaria.

Nella garanzia autonoma, invece, il garante non è garante del risarcimento del danno del debitore originario, ma dell'insoddisfazione del credito indipendentemente da qualunque vicenda che coinvolga il titolo principale.

Progressione:
- Fideiussione tipica (sostanzialmente e formalmente accessoria)
- Fideiussione atipica indemnitatis 
- Clausola solve et repete, in cui l'accessorietà materiale viene meno e quella formale si riduce. Il garante non può opporre l'invalidità del titolo ma può ripetere verso il garantito.
- Contratto autonomo di garanzia 





