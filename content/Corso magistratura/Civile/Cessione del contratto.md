---
Fonti
- 1406 ss
---

La cessione del contratto è una vicenda unitaria, avente ad oggetto la posizione contrattuale nella sua interezza (complesso di diritti, obblighi, facoltà e poteri inrerenti alla qualità di parte del rapporto contrattuale). Deve ritenersi superata la tesi "atomistica" che riteneva la cessione del contratto una mera combinazione di plurime cessioni del credito e accolli del debito (1260 e 1273 ss cc), privando di senso e utilità la previsione dell'istituto nel codice.

### Cessione volontaria
==E' necessario il consenso del contraente ceduto==. A differenza che nella cessione di credito, il cessionario non è qui solo un nuovo creditore - ma anche un nuovo debitore le cui qualità personali sono essenziali per il creditore. (principio di relatività degli effetti del contratto ed intangibilità della sfera giuridica altrui).
La necessità del consenso del ceduto configura la cessione di regola come ==contratto trilaterale==, con la conseguenza che il contratto si perfeziona nel momento in cui chi ha preso l'iniziativa (cessionario o cedente) abbia notizia dell'accettazione dell'ultimo dei due destinatari; fino a tal momento potrà revocare il proprio consenso.

Il ==consenso== del ceduto può essere espresso ==anche in via preventiva==: in tal caso il contratto di cessione ha struttura bilaterale secondo la tesi prevalente ed opera quale circostanza estrinseca cui è subordinata l'efficacia traslativa del contratto. E' un negozio unilaterale di autorizzazione preventiva (appare artificiosa al tesi che ritiene il consenso preventivo una proposta di cessione a persona incerta).
L'effetto traslativo della cessione può prodursi immediatamente al momento dell'incontro di consensi tra cedente e cessionario, senza che sia necessario a tal fine alcun adempimento. L'art. 1407 cc subordina tuttavia l'efficacia nei confronti del ceduto dal momento in cui gli è stata notificata o l'ha accettata. 
- la notificazione al ceduto rileva solo ai fini dell'opponibilità, mirando a garantire questi dal rischio di ignoranza; esse implicano che, fino a quando la cessione non sia notificata, siano efficaci gli atti e/o fatti a lui favorevoli che presuppongono la legittimazione del cedente: ad es. è liberato dall'adempimento effettuato nei confronti del cedente.

### Causa e forma della cessione
Causa del contratto di cessione è variabile, dipendendo dal dinamico assetto di interessi di volta in volta perseguiot dalle parti (in specie cedente e cessionario):
- Onerosa (di scambio, se previsto un corrispettivo a carico del cessionario o del cedente, a seconda che la posizione contrattuale sia ritenuta prevalentemente attiva o passiva); causa solutoria (estinguendo un preesistente debito del cedente verso il cessionario o viceversa, a seconda sempre del valore complessivamente attivo o passivo della posizione); transattiva (per comporre una lite)
- Gratuita: interessata o liberale (si ritiene non condivisibile la tesi che non ammette la donazione mediante cessione del contratto, in quanto confonde l'oggetto del negozio di cessione con la causa che la sorregge - che può essere donativa quante volte i crediti superano i debiti e non è previsto un corrispettivo in favore del cedente)

Forma: dottrina prevalente ritiene applicabile il principio di simmetria delle forme, valevole per i contratti accessori e più in generale "di secondo grado" 

### Ambito di applicazione
L'art. 1406 cc circoscrive la sua portata ==ai contratti con obbligazioni corrispettive non ancora eseguite==.
- L'espressione indurrebbe a ritenere esclusi: 1) i contratti unilaterali (con prestazioni a carico di una sola parte); 2) i contratti in cui una delle prestazioni obbligatorie sia già stata eseguita; 3) i contratti ad effetti reali, in cui, in virtù del principio del consenso traslativo (1376), gli effetti si esauriscono al momento del consenso (sarebbero cedibili solo i residui crediti e debiti: la consegna del bene e pagamento del prezzo)
- Tesi superata dalla dottrina e giurisprudenza dominanti: la cessione trasferisce l'intera posizione contrattuale, comprensiva di quell'insieme di facoltà, poteri e azioni che spettano in qualità di titolare del contratto (prerogative inerenti alla titolarità del rapporto contrattuale): diversi dalla mera cessione del credito (che dà diritto alla sola azione di adempimento). Ad es. potrà esercitare le impugnative contrattuali (annullamento , risoluzione e rescissione), strumenti di attuazione della corrispettività riconosciuti dall'adempimento (strumenti di autotutela ex 1460 e 1461 cc). Deve ritenersi, in nome dell'autonomia negoziale ex 1322 cc.,  ==ammissibile la cessione dell'intera posizione contrattuale fintanto che il contratto non abbia compiutamente prodotto tutti i suoi effetti ==e il rapporto non sia stato così definitivamente esaurito (nel qual caso, evidentemente, la cessione sarebbe priva di causa) ==anche nei contratti a prestazioni a carico di una sola parte o contratti a prestazioni parzialmente eseguite.==
- E' pure da ritenersi ammissibile la cessione nei contratti intuitu personae, dato che l'interesse del ceduto a non vedersi sostituito il contraente originario con altro non avente le stesse qualità personali è compensato dalla necessità di consenso di questi
- E' ammissibile la cessione parziale e anche la ==cessione modificativa==, che non dà luogo a novazione soggettiva e oggettiva (cioè estinzione del rapporto e costituzione di un nuovo rapporto) - essendo ammissibile pacificamente la modificabilità senza dover necessariamente ricorrere ad una vicenda estintivo-costitutiva

### Effetti della cessione nei rapporti tra le parti (1408 cc)
- Cedente - ceduto: normalmente il cedente è liberato al perfezionamento della cessione, salvo deroga attraverso dichiarazione del ceduto di non liberare il cedente (Regola opposta ad espromissione ed accollo, in cui la regola è la cumulatività e l'eccezione la liberatorietà)
	- la responsabilità del cedente è di carattere sussidiario, potendo richiedergli il pagamento solo in caso di inadempienza del cessionario (beneficium ordinis). La solidarietà non è esclusa dal diverso grado di responsabilità (arg. ex 1293 cc)
	- nel caso di plurime cessioni a catena, caratterizzate ciascuna dalla dichiarazione di non liberazione, si ritiene che tutti i cedenti intermedi siano annessi da un vincolo di corresponsabilità, sì che tutti risponderanno in solido tra loro (1294 cc) dell'obbligazione inadempiuta dall'ultimo cessionario 

- Ceduto e cessionario (1409 cc): il primo può opporre tutte le eccezioni derivanti dal contratto (nullità, annullamento, inadempimento, avvenuto adempimento parziale, prescrizione) ma non quelle fondate su altri rapporti con il cedente (es. compensazione) salvo ne abbia fatto espressa riserva.
	- Quanto al cessionario, il codice non fornisce indicazioni. La dottrina desume che egli possa sollevare tutte le eccezioni che avrebbe potuto sollevare il cedente

- Cedente e cessionario (1410 cc): il cedente è tenuto alla garanzia della validità del contratto oggetto della cessione. A differenza che nella cessione del credito (1266 cc) ciò avviene a prescindere dall'onerosità della cessione. Cionondimeno la dottrina ritiene tale regola estensibile alla cessione del contratto: sì che nel caso di cessione a titolo oneroso risponderà a prescindere se fosse o meno a conoscenza della causa di invalidità al momento della cessione; nel caso di cessione gratuita risponderà solo nei lmiti della garnzia per evizione (797 cc)
	- di regola il cedente non è tenuto anche alla garanzia dell'adempimento (pro solutoo), salvo pattuizione espressa in deroga (che renda pro solvendo)

## Cessione legale del contratto
Ope legis, al ricorrere di determinate fattispecie cui è la legge a ricollegare l'effetto del subingresso automatico di un terzo nel rapporto contrattuale in corso.
- Vendita di cosa locata (1599), ove la posizione di locatore passa all'acquirente
- Locazione di immobili urbani ad uso di abitazione (art. 6 L. 392/1987): in caso di vicende relative al conduttore (morte o separazione) il contratto di locazione è legalmente ceduto ai soggetti normativamente indicati
- Assicurazione contro i danni: in caso di alienazione della cosa assicurata (1918 c. 3)
- Cessione di azienda (2558 cc): l'acquirente subentra nei contratti stipulati per l'esercizio dell'azienda che non abbiano carattere personale. Per questa ipotesi è prevista a garanzia del ceduto la facoltù di recesso ove sussista giusta causa. L'art. 2112 prevede, inoltre, il subentro dell'acquirente nei contratti di lavoro.