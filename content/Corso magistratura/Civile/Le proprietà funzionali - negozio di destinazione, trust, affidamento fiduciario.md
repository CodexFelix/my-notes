Se la proprietà tradizionale consiste nello ius utendi, fruendi et abutendi del dominus nel suo esclusivo ed egoistico interesse, quella funzionale è un diritto strumentale - veicolo al perseguimento di interessi estranei alla sfera strettamente individuale del proprietario. si realizza, pertanto, una sorta di scissione della proprietà tra titolarità formale del diritto e titolarità sostanziale dell'interesse perseguito attraverso l'esercizio del diritto di proprietà medesimo.

L'archetipo di questo tipo di proprietà "funzionalizzata" è rappresentata dalla ==fiducia (negozio fiduciario)== - priva di un'espressa disciplina normativa.
A quest'ultima si sono affiancati nel tempo plurimi istituti che di essa costituiscono il moderno sviluppo e che hanno trovato esplicito ancoraggio normativo: ==il negozio di destinazione ex 2645-ter cc; il trust== (Conv. Aja del 1985 ratificata dall'Italia con L. 364/1989) e ==affidamento fiduciario a favore di persone con disabilità== ex L. 112/2016

### Negozio di destinazione
2645-ter, introdotto dal DL 273/2005 (conv in L. 51/2006), art. che prevede la possibilità di trascrivere l'atto pubblico di destinazione su beni immobili o mobili registrati per la ==realizzazione di interessi meritevoli di tutela==, riferibili a persone con disabilità, PA, o altri enti o persone fisiche. I beni e i loro frutti possono essere impiegati solo per il fine di destinazione e possono costituire oggetto di esecuzione solo per debiti contratti a tale scopo. Durata della destinazione non superiore a 90 anni o alla vita del beneficiario.
Affiancandosi ad altre fattispecie tipiche già conosciute dall'ordinamento (fondo patrimoniale ex 167 cc; patrimoni destinati ad uno specifico affare in campo societario 2447-bis cc; fondi comuni di investimento ex 22-bis TUF; fondi speciali in favore di persone con disabilità gravi ex L. 112/2016) l'art. in questione contempla l'apponibilità di un vincolo di destinazione alla realizzazione di un determinato scopo, dalla cui trascrizione promana un effetto di ==segregazione patrimoniale limitativo della generale responsabilità del debitore ex 2740 cc==

1. Natura giuridica dell'art. 2645-ter: è norma meramente pubblicitaria (volta a disciplinare la trascrizione degli atti di destinazione già tipizzati dall'ordinamento, ex 167 cc e 2447-bis) o una norma (anche) sostanziale? Nonostante la collocazione tra le norme relative alla trascrizione, appare ==evidente che la norma contiene anche prescrizioni volte a regolare profili sostanziali dell'atto di destinazione== (durata del vincolo, forma, oggetto, requisito causale della meritevolezza dello scopo, azioni speribili a tutela dell'osservanza del vincolo). Altrimenti opinando, l'art. 2645-ter sarebbe sostanzialmente inutile, atteso che i negozi destinatori tipizzati già hanno una disciplina esaustiva quo ad publicitatem. Chiarito che l'art. 2645-ter è norma anche sostanziale, occorre stabilire se si tratta di ==norma sulla fattispecie== o di ==norma solo sugli effetti==
	- parte minoritaria ritiene che l'art. 2645ter non introduca la fattispecie generale e atipica del negozio di destinazione, ma si limiti a consentire alle parti di aggiungere ai negozi tipici o atipici (dotati di autonoma causa) un effetto di destinazione, che si cumula agli ordinari effetti reali e/o obbligatori prodotti dal negozio base. In questa prospettiva la norma in esame non avrebbe giuridicizzato la causa di destinazione, ma solo l'effetto di destinazione eventuale e aggiuntivo rispetto a quelli principali (obbligatori o traslativi) di un negozio-base (tipicamente di vendita o mandato) dotato di propria giustificazione causale.
	- tale tesi minoritaria è sconfessata sia dal lato letterale che teleologico, che inducono a ritenere che l'art. 2645-ter ha definitivamente riconosciuto una nuova fattispecie negoziale di carattere generale, il negozio di sola destinazione: che ha come possibile unica causa e, dunque possibile effetto, quello di scorporare dal patrimonio del disponente uno o più beni che, pur restando di sua proprietà, vengono funzionalmente destinati alla raelizzazione di determinati interessi meritevoli di tutela.==Il richiamo all'art. 1322 c. 2 ==mette in evidenza come il legislatore, lungi dal limitarsi a sancire l'ammissibilità della destinazione come mero effetto, eventuale e aggiuntivo di altro negozio avente causa propria, abbia inteso qualificare la stessa destinazione quale possibile causa negoziale autonoma e autosufficiente, riconoscendo l'==ammissibilità di una nuova tipologia generale di negozio giuridico che esaurisce la propria funzione nella destinazione funzionale di determinati beni alla realizzazione di un determinato interesse meritevole di tutela==.
- Riconosciuta l'ammissibilità e l'autosufficienza della causa destinatoria, che non determina di per sè un contestuale trasferimento dei beni vincolati potranno darsi ipotesi di destinazione ==statica== (bene vincolato ad uno scopo senza trasferimento a soggetto diverso dal disponente) ovvero ==dinamica== (al di là dell'effetto destinatorio puro si accompagni un effetto traslativo del bene ad un terzo soggetto gestore); all'interno della destinazione dinamica devono distinguersi due ipotesi:
	- la prima è quella in cui l'==effetto traslativo si produce in conseguenza di un distinto== (precedente o successivo) ==negozio giuridico avente propria autonoma causa== (vendita, donazione) al quale l'atto di destinazione si collega funzionalmente dando luogo ad una classica ipotesi di collegamento negoziale
	- la seconda ricorre là dove l'interesse destinatorio del disponente, per realizzarsi, richiede necessariamente un trasferimento che è strumentale, appunto, all'attuazione della destinazione. In tal caso il ==trasferimento== non poggia su una causa autonoma e distinta, ma ==trova giustificazione nella stessa destinazione== - divenendo elemento coessenziale alla realizzazione della medesima. Nonostante le opinioni contrastanti in dottrina deve ritenersi, infatti, che non vi siano ostacoli ad ammettere che la destinazione, in quanto tale, possa costituire causa idonea e sufficiente al prodursi degli effetti traslativi. Ciò in quanto non sono affatto estranee al nostro ordinamento ipotesi, ben consolidate, in cui l'attribuzione patrimoniale ha carattere strumentale rispetto al fine perseguito dalle parti; si pensi al ==mandato ad alienare== in cui, come noto, il mandato ha un'efficacia dispositiva essenzialmente strumentale alla realizzazione dello scopo perseguito dalle parti, ossia la realizzazione del trasferimento del diritto in capo al terzo.

2. Natura giuridica e struttura del negozio di destinazione: preferibile affermare che il 2645-ter è un negozio ad efficacia meramente obbligatoria che attribuisce al beneficiario un diritto di credito che, essendo opponibile ai terzi mediante l'adempimento pubblicitario della trascrizione, ha profili di realità ma non è certamente un diritto reale in senso stretto: le limitazioni che il vincolo importa all'ordinaria estensione del diritto di proprietà del conferente costituiscono il contenuto di un rapporto obbligatorio concernente la gestione del bene, non già la conseguenza di un diritto reale gravante sul bene medesimo ed azionabile in via immediata dal beneficiario
	- occorre in primo luogo interrogarsi circa la ==natura reale o obbligatoria degli effetti del negozio in capo al beneficiario== (è un diritto reale o credito?). L'adesione all'una o all'altra tesi ha notevoli ripercussioni di carattere pratico quanto a tipologia di ==azioni esperibili a tutela== del rispetto del vincolo di destinazione (reali o personali, nonché recuperabilità del bene presso terzi a meno che questi non abbiano acquistato in buona fede e con titolo oneroso) nonché l'applicabilità o meno ai conflitti con i terzi aventi causa del bene destinato del principio della ==prevalenza del primo trascrivente ex 2644== (principio operante nel caso di conflitti fra negozi ad efficacia reale)
	- secondo un primo orientameno, il conferente apponendo un vincolo di destinazione verrebbe a costituire un diritto reale in favore del beneficiario, il contenuto del quale sarebbe rappresentato da alcune facoltà di regola spettanti al proprietario del bene. Vari gli argomenti: il dato letterale (il verbo "conferimento" sembrerebbe ragionare in termini reali); gli effetti (il negozio di destinazione finisce per imporre una limitazione al potere di godimento e disposizione ordinariamente spettante al proprietario, troppo intensa per ritenerla un mero vincolo obbligatorio); previsione della trascrivibilità (normalmente avente ad oggetto i negozi ad efficacia reale); legittimazione ad agire per il rispetto del vincolo medesimo garantita a tutti gli interessati e non solo al beneficiario
	- Tesi sin qui esposta non pare condivisibile, dovendosi qualificare il negozio di destinazione come ==negozio ad effetti meramente obbligatori==, attributivo di un diritto di credito - sia pur eccezionalmente opponibile a terzi là dove debitamente trascritto:
		- il dato letterale è evidentemente ambiguo (termini come conferimento non sono certo dirimenti)
		- l'intensità della limitazione non vale a distinguere diritti reali da crediti; 
		- la tipicità dei diritti reali poi non giunge a riconoscere l'ammissibilità di diritti completamente atipici, il cui contenuto sia in toto rimesso alla libertà di determinazioione delle parti; inoltre l'art. 2645-ter rimette ex 1322 c. 2 all'autonomia negoziale del disponente il potere di determinare pressoché integralmente il contenuto del vincolo e lo scopo da perseguire con esso. Se tale negozio fosse qualificato come avente efficacia reale, sarebbe in contrasto con il principio di tipicità
		- Manca nella posizione del beneficiario la caratteristica più propria dei diritti reali: l'immediatezza, atteso che la realizzazione dell'interesse del beneficiario è rimessa all'attività gestoria del conferente o del terzo attuatore
		- Infine la previsione della trascrivibilità non è argomento dirimente: anche negozi ad efficacia obbligatoria sono comunque ritenuti soggetti a trascrizione . L'utilità del 2645 ter è proprio dovuta al fatto che preveda la trascrivibilità di un negozio obbligatorio, non riconducibile nelle disposizioni generali che assoggettano a trascrizione i soli negozi ad effetti reali
		- A conferma dell'assunto c'è anche il dato sistematico: l'art. 2645-ter è collocato dopo l'art. 2645-bis (Trascrizione del preliminare), nonché il 2644 (ad evidenziare che, trattandosi di un negozio ad efficacia obbligatoria, non opera il principio della prevalenza del primo trascrivente proprio dei conflitti tra negozi ad efficacia reale). Non trovando applicazione il 2644 deve concludersi che l'avente causa soccombe solo se acquista e trascrive dopo la conclusione e la trascrizione del vincolo di destinazione. Al contrario, in ossequio alla generale regola dell'inefficacia degli atti a non domino, l'avente causa che abbia acquistato prima che sia intervenuto l'atto di destinaziione ma che abbia trascritto dopo la trascrizione ex 2645-ter prevarrà comunque ove possa vantare un atto di data certa - atteso che chi ha precedentemente alienato non essendo più proprietario non può più efficacemente assumere vincoli obbligatori con riguardo al bene alienato.

3. Struttura variabile del negozio: attesa la genericità della formulazione letterale della disposizione che parla genericamente di atto ( e non già di contratto) deve ritenersi che il negozio di destinazione possa essere sia unilaterale che bilaterale, a seconda del contenuto e degli effetti che le parti assegnano all'atto medesimo nell'esercizio della propria autonomia negoziale
	- quando il negozio di destinazione è dinamico, ossia trasferisce la proprietà dei beni destinati a terzi, imponendo loro un vincolo di gestione nell'interesse del beneficiario, ovvero quando si tratti di un negozio di destinazione che, pur non trasferendo la proprietà dei beni, ne demandi la gestione a terzi mandatari o imponga onero o vincoli del beneficiario, l'atto dovrà avere necessariamente struttura bilaterale, richiedendo la manifestazione di volontà del soggetto che subisce effetti negativi diretti in conseguenza del medesimo
	- Diversamente, in base ai principi generali degli artt. 1333 e 1987 cc, quandoi l negozio non produca effetti negativi diretti verso il beneficiario o di terzi chiamati a intervenire nella gestione (destinazione cd statica), ma obblighi in via diretta il solo disponente, lo stesso potrà senz'altro avere struttura unilaterale, salvo il rifiuto risolutorio retroattivo del beneficiario

4. Requisiti soggettivi: nel negozio di destinazione i soggetti necessari sono due (concedente e beneficiario), cui possono in via eventuale affiancarsi ulteriori figure: 
	- concedente: sarebbe più corretto sul piano terminologico parlare di destinante o disponente. Il verbo conferire evoca infatti l'idea del trasferimento dei beni destinato - effetto che è meramente eventuale - essendo ammissibile anche il negozio di sola destinazione (causa meramente destinatoria senza contestuale traslazione di diritti). Secondo la tesi dominante, conferente può essere non solo il proprietario dle bene, ma anche tiotlare di diritti reali minori purché nei limiti del suo diritto e compatibilmente con i diritti altrui sul medesimo bene
	- Beneficiario: in base ai principi generali sui rapporti obbligatori, lo stesso deve essere determinato o determinabile. Si discute se possa essere validamente eletto come destinatario ex 2645-ter anche il nascituro: sul punto una parte della dottrina risponde negativamente, rilevando come le ipotesi di capacità giuridica anticipata del nascituro sono previste dallalegge in via eccezionale nel testamento (462 cc) e donazione (784 cc) e non siano applicabili analogicamente ex artt. 14 Preleggi; altro orientamento ritiene che vi sia identità di ratio con questi negozi (NB: La causa destinatoria non è sinonimo di quella liberale!)
	- Discusso è se sia possibile l'autodestinazione (se cioè la persona del beneficiario e del disponente possano cincidere, ferma la necessità che lo scopo abbia rilevanza sociale o metaindividuale meritevole): sul punto v'è chi risponde in senso negativo, affermando che in tal caso il negozio risulterebbe privo di causa (causa in concreto), non essendovi necessità di porre uno specifico negozio volto ad autovincolarsi, essendo sufficiente che il proprietario eserciti i propri poteri in coerenza con gli scopi di rilevanza sociale che intenda soddisfare; in senso contrario altro orientamento ritiene che ciò che rileva è solo la natura super-individuale e non meramente egoistica dello scopo perseguito e che la coincidenza di soggetti non determinerebbe l'assenza di causa negoziale: la predisposizione di un autovincolo non sarebbe affatto fungibile rispetto al mero esercizio di fatto del potere dominicale sul bene in senso conforme agli scopi di rilevanza sociale-generale che si intenda soddisfare
	- Accanto alle figure necessarie di conferente e beneficiario possono collocarsi ==figure eventuali==: 
		- il ==terzo gestore== (attuatore), nella destinazione statica il gestore coincide con il concedente - viceversa il gestore si staglia quale figura autonoma nella destinazione dinamica ovvvero nella destinazione statica quando il concedente affidi la gestione ad un terzo mediante un contratto di mandato. Si esclude che il gestore possa coincidere con il beneficiario; ancor più priva di ragionevolezza è la coincidenza di tutti e 3 i soggetti. 
		- Il ==protector==, soggetto chiamato a vigilare sull'attuatore onde verificare che la gestione del bene avvenga nel rispetto dello scopo cui è stato destinato
		- avendo il negozio di destinazione uno scopo di rilevanza sociale, la platea dei soggetti coinvolti può estendersi anche a interessati diversi dal destinatario: si pensi agli enti esponenziali rappresentativi dell'interesse plurisoggettivo che il vincolo di destinazione mira a soddisfare. Tali soggetti sono senz'altro legittimati ad agire per l'attuazione del vincolo nel caso in cui quest'ultimo venga indebitamente violato.

5. Oggetto: beni immobili o mobili registrati; ci si.è chiesti se l'elencazione del 2645-ter abbia carattere tassativo o possa ricomprendere beni diversi. L'orientamento prevalente e più condivisibile risponde positivamente. Si afferma che non v'è ragione per ritenere che dalla sua operatività siano esclusi i titoli di credito e più in generale i beni mobili, attesa l'importanza crescente che oggigiorno ha assunto la circolazione della ricchezza mobiliare. La considerazione della ratio induce a ritenere che la norma faccia riferimento a immobili e mobili registrati in quanto collocata nel Titolo dedicato alla trascrizione. Quanto ai beni mobili, qualora per essi siano previste altre forme di pubblicità lgale idonee a renderlo conoscibile all'esterno, il vincolo destinatorio oltre ad essere valido ed efficace inter partes sarà opponibile anche ai terzi (es. nei titoli di credito l'annotazione. ex 167 ult. co cc o quote di srl per cui è possibile procedere all'iscrizione nel registro delle imprese ex 2470 c3 cc)
6. Durata: Massimo 90 anni o la vita della persona fisica beneficiaria. Ratio è quella di non svuotare la proprietà del suo contenuto economico in perpetuo ed evitare che i beni siano sottratti a finalità produttive. Trattandosi di un limite attinente all'ordine pubblico economico, la clausola difforme deve ritenersi nulla e in ossequi al principio di conservazione dei negozi giuridici (1419 c. 2 e 1339 cc) il negozio resta valido e la clausola difforme viene sostituita di diritto con i termini imperativamente previsti dalla legge - salvo che essa non risulti essenziale per il disponente (così da determinare la nullità dell'intero negozio ex 1419 cc). 
	- se non è stata specificata la  durata del vincolo, esclusa la integrale nullità del negozio, deve ritenersi che spetti al giudice il compito di intervenire in funzione integrativa ex 1183 cc , fissando il termine di durata del vincolo avuto riguardo al caso concreto e all'interesse perseguito dalle parti
7. Causa rafforzata: scopo di realizzare interessi meritevoli di tutela riferibili a persone con disabilità, a PA o ad altri enti o persone fisiche, ai sensi dell'art. 1322 c. 2
	- il riferimento all'art. 1322 c. 2 rende evidente che la meritevolezza dello scopo, lungi dal rappresentare un requisito meramente pubblicitario (ai fini della sola trascrizione e opponibilità ai terzi, come ritiene certa dottrina), attiene alla causa del negozio e rappresenta un requisito sostanziale di validità. La sua assenza determina non la mera inopponibilità ai terzi, ma la radicale nullità e inefficacia (Anche inter partes) dello stesso. 
	- Chiarito che l'elemento degli interessi meritevoli di tutela attiene alla causa del negozio e non certo al profilo pubblicitario, il punto più controverso attiene alla ==consistenza qualitativa dei medesimi==: una parte minoritaria della dottrina ritiene che sia sufficiente la mera non illiceità e irragionevolezza (concetto formalistico di meritevolezza, nel tempo affermatosi nell'interpretazione del 1322 c. 2); al contrario, la dottrina e giurisprudenza prevalenti ritengono che il controllo causale cui il 2645-ter assoggetta il ==vincolo di destinazione abbia carattere rafforzato==: non basta che l'interesse perseguito sia lecito e ragionevole, ma ==occorre un quid pluris che lo renda socialmente meritevole o, comunque, non egoistico==. 
	- Plurimi gli argomenti a sostegno della necessità di una giustificazione causale rafforzata:
		- sul piano letterale, l'enumerazione esemplificativa dei possibili beneficiari del vincolo di destinazione (persone con disabilità, PA.- soggetti portatori di interesse di carattere solidaristico e socialmente utile) e il generico riferimento del successivo "altri enti o persone fisiche" implica che questi non possono che essere assimilabili, in quanto portatori anch'essi di interessi di rilevanza generale e meta-individuale
		- in secondo luogo i rilevanti e pregiudizievoli effetti che derivano dal negozio di destinazione nei confronti del diritto di proprietà del disponente e delle prerogative dei creditori in conseguenza dell'effetto di segregazione (2740 c. 2): questi ultimi vedono limitata la garanzia generica del patrimonio del debitore
	- Si discute sulla portata di questo quid pluris: per alcuni consisterebbe in una vera e propria finalità di pubblica utilità (Gazzoni) o comunque solidaristica, per altri (Bianca, Luminoso, Gabrielli), forse più condivisibilmente, è sufficiente che si tratti di un interesse di carattere superindividuale, collettivo o anche individuale purché non meramente patrimoniale e magari non coinvolgente valori della persona costituzionalmente garantiti (ad es. quelli della famiglia). In disparte la maggiore o minore intensità della sfumatura semantica, ciò che rileva è che la nozione di meritevolezza ha carattere sostanziale, non già di mera assenza di illiceità, bensì strumento di selezione di valori - richiedendo che l'interesse perseguito, abbia carattere non egoistico e particolaristico
	- Cass. 1260/2019 ha ritenuto che debba ritenersi certamente meritevole di tutela il fine perseguito dall'impresa che, anteriormente al deposito del ricorso per concordato preventivo, costituisca sul patrimonio un vincolo di destinazione ex 2645-ter al fine di consentire la soddisfazione proporzionale dei creditori non muniti di cause di prelazione, senza richiedere una particolare meritevolezza degli interessi perseguiti, avvicinandoli anche al trust
8. Forma: il dato letterale del 2645-ter ("possono essere trascritti atti in forma pubblica") è ambiguo e anomalo
	- secondo un primo orientamento, la formulazione letterale della norma "possono essere trascritti" indurrebbe a concludere che la forma dell'atto pubblico sia richiesta solo ai fini del meccanismo pubblicitario (ad trascriptionem), ferma restando la validità sostanziale inter partes del negozio di destinazione redatto in altra forma. Dunque un negozio di destinazione, contenuto in una scrittura privata, sarebbe valido pur essendo preclusa la trascrivibilità
	- Altra parte della dottrina, invece, facendo leva sul fatto che l'art. 2645-ter non è norma meramente pubblicitaria, ma sostanziale di fattispecie, ritengono che la forma pubblica sia richiesta ad substantiam come requisito di validità anche inter partes del negozio
9. E' amissibile un vincolo destinatorio per testamento? Sul punto, mentre parte della dottrina risponde negativamente sulla base del fatto che l'art. 2645-ter è dettato tra le norme sulla trascrizione degli atti inter vivos, l'orientamento maggioritario risponde affermativamente per l'assenza di preclusioni esplicite, l'assoluta generalità della fattispecie negoziale in esame, nonché perché uno degli scopi principali del negozio destinatorio è proprio quello di soddisfare gli interessi del beneficiario per il tempo in cui il disponente non potrà più provvedervi direttamente
	- Occorre chiedersi se il testamento contenente un vincolo destinatorio debba necessariamente essere redatto in forma pubblica. L'indirizzo prevalente ritiene che il vincolo di destinazione possa essere validamente apposto solo con testamento pubblico, con esclusione invece di quello olografo e segreto. Ciò sulla base di due argomentazioni: il dato letterale, che parla di "atti in forma pubblica", sì che non vi sarebbero ragioni per sottrarre l'atto testamentario; in secondo luogo solo l'atto pubblico assicura il controllo rafforzato di meritevolezza degli interessi che rappresenta il quid proprium del negozio destinatorio e giustifica la sottrazione eccezionale alla garanzia patrimoniale generica del 2740 cc
10. Effetti del negozio destinatorio, sono 3 (uno necessario, due meramente eventuali):
	- necessario è l'effetto destinatorio, che identifica il negozio destinatorio e che rappresenta la causa necessaria e sufficiente
	- meramente eventuali sono l'effetto traslativo (che si verifica solo nella destinazione dinamica, in cui il disponente trasferisce la porprietà ad un terzo soggetto vincolandolo a gestirli per la realizzazione dello scopo destinatorio)
	- segregativo (opponibilità ai terzi creditori del vincolo destinatorio, i beni destinati sono sottratti alla garanzia generica non potendo essere aggrediti dai creditori del conferente i cui diritti siano sorti in virtù di rapporti estranei allo scopo di destinazione): ==effetto derivante== non dal negozio di destinazione, ma dal mezzo pubblicitario ==della trascrizione== di cui rappresenta il mezzo più efficace con cui il vincolo destinatorio può essere efficacemente garantito. La trascrizione è eventuale, operae sul piano esclusivamente pubblicitario e consente di sottrarre i beni dall'aggressione esecutiva di tutti i creditori (anche non riservatari) del conferente. 
		- La separazione patrimoniale derivante dalla trascrizione del negozio destinatorio ha carattere oggettivo (opera a prescindere dal fatto che i creditori fossero a conoscenza dell'estraneità dello scopo di destinazione, a differenza del 170 cc) ed è unilaterale (deroga all'art. 2740 solo per i creditori non riservatari, ossia il cui credito non inerisce al patrimonio destinato, mentre quelli riservatari potranno soddisfarsi anche sulla parte restante del patrimonio del loro debitore; differenza con l'art. 2447-quinquies che opera una separazione bilaterale nei patrimoni destinati ad uno specifico affare)
		- L'art. 2645-ter è sotto questo punto di vista un unicum rispetto alle figure sopracitate, che si caratterizzano per l'essere oggettive e bilaterali (il patrimonio destinato ad uno specifico affare 2447 quinquies), o soggettive e unilaterali (fondo patrimoniale 170 cc) ^3e37b6
		- Si discute ==se la responsabilità del patrimonio generale per i creditori riservatari sia o meno di tipo sussidiario==: la dottrina prevalente ritiene che operi il principio di sussidiarietà e che quindi ==i creditori riservatari possano aggredire il residuo patrimonio del debitore solo in caso di incapienza della massa separata==. Ciò non solo perché la sussidiarietà è principio fondamentale operante anche nel fondo patrimoniale e nelle società di persone, ma anche perché apparirebbe irragionevole consentire ai creditori da destinazione di poter scegliere arbitrariamente di porsi in concorrenza con i creditori generali sul patrimonio residuo, così diminuendone le prospettive di garanzia in modo ingiustificato
	- La risoluzione dei conflitti trascrittivi (tra beneficiario, terzi aventi causa e creditori su cui la trascrizione può incidere):
		- ==quanto ai conflitti beneficiari-aventi causa del conferente==: la qualificazione del negozio destinatorio come avente efficacia meramente obbligatoria, porta ad ==escludere l'operatività del 2644 cc ==(sui conflitti tra negozi ad efficacia reale). Non trovando applicazione detta norma, deve concludersi che l'avente causa soccombe solo se acquista e trascrive dopo la conclusione e trascrizione del vincolo di destinazione; al contrario, in ossequio alla generale inefficacia degli atti a non domino, l'avente causa che abbia acquistato prima che sia intervenuto l'atto di destinazione, anche se ha trascritto dopo la trascrizione ex 2645-ter, prevarrà comunque ove possa vantare un atto di data certa atteso che chi ha precedentemente alienato, non essendo più proprietario, non può più efficacemente assumere vincoli con riguardo al bene alienato
		- Quanto a ==conflitti tra più beneficiari==, per l'ipotesi di destinazioni incompatibili - parte della dottrina ritiene di dover far applicazione del principio di priorità della trascrizione (atteso che si tratta di conflitti fra negozi che, pur essendo entrambi a effetti obbligatori, sono entrambi trascrivibili), altri invece ritengono che a prescindere dalla priorità dell'adempimento pubblicitario, prevalga il negozio di data certa anteriore
		- In terzo luogo viene in rilievo il ==conflitto fra creditore del disponente e beneficiario del vincolo==. Quest'ultimo andrà senz'altro risolto in base al principio di priorità della trascrizione: il creditore che pur non sia riservatario è quindi destinato a prevalere sul beneficiario del vincolo solo quando abbia trascritto il pignoramento prima della trascrizione del vincolo stesso.
		- Analogamente va risolto in base all'art. 2914 cc e dando prevalenza al primo trascrivente anche il conflitto tra creditore del conferente e avente causa di quest'ultimo.

11. Tutela del beneficiario in caso di violazione del vincolo destinatorio; egli può esser leso da due tipi di infedeltà: ==infedeltà gestorie== (quando l'attuatore del vincolo gestisca i beni destinati in modo non conforme alla realizzazione dello scopo), ==infedeltà traslative== (quando il conferente o il gestore disponga del bene, tipicamente alienandolo a terzi, in modo da mettere in pericolo il rispetto del vincolo destinatorio)
	- nel primo caso, in base alla teoria prevalente basata sull'efficacia meramente obbligatoria del negozio di destinazione, si avrà un ==inadempimento obbligatorio tutelabile cone le ordinarie azioni a tutela del credito== (==esatto adempimento o risoluzione== ex 1453 cc), unitamente a richiesta di ==risarcimento== del danno. Per l'attuazione del vincolo possono agire, oltre al beneficiario, anche tutti coloro che abbiao interesse alla realizzazione dello scopo destinatorio (come affermato dal 2645-ter)
	- ==quanto alle infedeltà dispositivo/traslative==, al vincolo destinatorio non è sotteso un divieto di alienazione, sì che il bene può validamente circolare. La ==tempestiva trascrizione== del vincolo, tuttavia, ==comporta che res transit cum onere suo==: il terzo acquirente sarà tenuto a rispettare il vincolo impresso al bene gestendolo in conformità con lo scopo destinatorio, ovvero a sopportare l'ingerenza del gestore-conferente originario che conserva il potere di amministrare il bene pur passato in proprietà altrui
		- Dubbi suscita in dottrina il ==caso in cui il terzo avente causa acquisti conoscendo del vincolo di destinazione, ritenendo tuttavia in buona fede==, sulla base di rassicurazioni fatte dal conferente-alienante (con cui questi dichiari di reimpiegare il denaro ricavato dall'alienazione per il perseguimento dello scopo destinatorio sia direttamente che acquistando un bene analogo da destinare, secondo uno schema assimilabile a quello della surrogazione reale), ==che il trasferimento fatto in suo favore non abbia carattere distrattivo anche dello scopo di destinazione==. Nel caso in cui il conferente-alienante non mantenga la sua promessa all'atto di trasferimento e quindi non reimpieghi il denaro ricavato allo scopo di destinazione, ==un primo orientamento ritiene che la trascrizione del vincolo di destinazione è sempre opponibile al terzo acquirente== a prescindere dalla convinzione soggettiva del carattere non distrattivo dell'acquisto; ==altro opposto orientamento ritiene invece che== - specie se all'operazione ha preso parte pure il terzo beneficiario prestando il proprio consenso - ==il bene sarà liberato dal vincolo originario== (che sarà inopponibile all'acquirente) ==e il beneficiario== eventualmente pregiudicato dall'infedelta del conferente ==sarà tutelato solo in via risarcitoria==.

12. Tutela dei creditori: atteso che attraverso la tempestiva trascrizione del vincolo di destinazione si produce un ==effetto segregativo== in ossequio al quale i beni vincolati potranno essere aggrediti, a soddisfacimento delle proprie ragioni, solo dai creditori riservatri, occorre chiedersi ==quali tutele possano essere esperiti dai creditori non riservatari== (o generali) a fronte della limitazione della garanzia generica del proprio debitore:
	- azione di nullità per mancanza di forma ad substantiam o mancanza di causa nelle ipotesi in cui il negozio destinatorio non persegua un interesse super-individuale o comunque non egoistico meritevole di tutela
	- azione di simulazione (assoluta o relativa) ex 1414 cc, volta a dimostrare che il negozio on costiuisce alcun reale vincolo di destinazione ma rappresenta un mero artificio per rendere non aggredibile il bene dai creditori
	- revocatoria: volta a ottenere l'inefficacia relativa dell'atto destinatorio. In proposito l'art. 2929-bis  consente, in caso di costituzione di vincoli di dindisponibilità o atti di disposizione su beni immobili o mobili registrati a titolo gratuito, successivamente al sorgere del debito, consente al creditore di agire direttamente in via esecutiva senza dover attendere l'esito dell'azione revocatoria volta a far dichiarare l'inefficacia relativa dell'atto o del vincolo medesimo.