Istituto di origine anglosassone (origine in quella parte dell'ordinamento inglese nota col nome di Equity)

Il trust comporta il trasferimento fiduciario di beni e diritti da un soggetto (settlor) ad un altro (trustee) che li amministra in favore di un terzo soggetto (beneficiary) o per un determinto scopo (trust di scopo), secondo quanto stabilito nell'atto costitutivo del trust (deed of trust) e secondo i propositi e i desideri del settlor (espressi nella letter of wishes)
Il trust crea di fatto uno sdoppiamento della proprietà: quella formale spetta al trustee (legal estate), quella sostanziale (equitable estate) al beneficiario, in cui favore il trustee deve gestire i beni

Il trust conosce una serie di varianti:
- trust con beneficiari e di scopo: a differenza del negozio di destinazione (2645-ter), il trust può anche non avere un soggetto beneficiario, ma essere vincolato al perseguimento di un determinato obbiettivo;
- all'interno dei trust con beneficiario, si distingue tra trust eterodestinati, in cui il beneficiario è soggetto diverso dal settlor,(fattispecie ordinaria più frequente)  quelli autodestinati, in cui coincidono.  Quindi il trust può essere a due o tre soggetti: in quello autodestinato il beneficiario coincide con il settlor, in quello di scopo perché manca strutturalmente un beneficiario
- quanto ai poteri del trustee, bisogna distingue tra ==trust vincolati== (in cui il disponente ha predeterminato in modo puntuale e specifico i destinatari e/o gli scopi, limitando notevolmente gli spazi discrezionali del trustee nella gestione del bene destinato) e ==trust discrezionali== in cui il disponente indica una certa categoria di beneficiario, conferendo al trustee il potere discrezionale di decidere a chi di essi e/o in quale misura distribuire le utilità economiche provenienti dai beni oggetto del trust
- Oggetto: possono essere conferiti non solo i legal estates (diritti di proprietà su immobile), ma anche qualunque altro tipo di diritto, compresi i diritti di credito. Devono però pur sempre essere beni presenti, non potendo costituire oggeetto di conferimento beni futuri
- Durata: essa è determinata in linea di principio dal settlor nell'atto istitutivo e, in linea di massima, non può essere perpetua, fatta eccezione per i trust di scopo, negli ordinamenti che lo ammettono

Occorre distinguere l'atto istitutivo del trust (negozio programmatico con cui il settlor enuncia il programma negoziale, nomina il trustee, cui è affidata la attuazione del programma, e individua i beneficiari - negozio unilaterale recettizio, cui il trustee non prende parte; la formale accettazione dell'incarico da parte di questi è necessaria per far sorgere l'obbligo di amministrare e perseguire lo scopo indicato, ma non n e determina in ogni caso l'assunzione di parte dell'atto istitutivo). Tale atto istitutivo può essere inter vivos o mortis causa ed è di regola irrevocabile, salvo che sia diversamente stabilito dal disponente.
Successivamente all'atto istitutivo, il disponente procede al trasferimento in favore del trustee dei beni oggetto di trust (negozio traslativo dei beni conferiti). 
L'effetto principale che il trust produce è la ==segregazione patrimoniale==: i beni conferiti in trust costituiscono un patrimonio separato in via definitiva (salvo revoca) dagli altri beni del trustee, come anche dal patrimonio del disponente (che se ne spoglia definitivamente) e del beneficiario, che ha la disponibilità solo alla fine del rapporto fiduciario. Tali beni vengono formalmente a far parte del patrimonio del trustee, ma servono per la realizzazione dello scopo indicato dal disponente, con la conseguenza che: i creditori personali del trustee non possono sequestrare o pignorare i beni del trust per vicende personali del trustee; i beni del trust sono separati dal patrimonio del trustee anche in caso di insolvenza o bancarotta di questi; i beni del trust non entrano a far parte del regime matrimoniale o dell'asse ereditario del trustee

### Trust e fiducia
Il trust rappresenta un'evoluzione del modello romanistico del negozio fiduciario, come dimostra anche la stessa etimologia del termine anglosassone
Nonostante la derivazione storica e le affinità terminologiche sussistono molteplici differenze:
- ==Nella fiducia non si riscontra alcun effetto segregativo==: nel negozio fiduciario il bene entra a far parte a tutti gli effetti del patrimonio personale del fiduciario, che è obbligato solo sul piano personale a gestirlo conformemente ai limiti e gli scopi indicati nel pactum fiduciae. ==Al contrario, nel trust, il vincolo impresso al bene realizza una vera e propria separazione patrimoniale== rispetto al restante patrimonio del trustee, oppponibile ai terzi creditori e aventi causa di quest'ultimo
- Mentre nella fiducia ==il fiduciario ha un obbligo verso il fiduciante== in forza del pactum fiduciae, ==nel trust di regola ha un obbligo== non nei confronti del disponente, ma ==verso il beneficiario==
- ==possibile coincidenza tra trustee e settlor== in modo che un soggetto può decidere di vincolare un bene già facente parte del suo patrimonio avendo così un unico trasferimento della proprietà 
- tutela accordata al fiduciante nel nostro ordinamento è meno intensa rispetto a quella riconosciuta al beneficiario del trust: il fiduciante, che perde la proprietà, non essendone più titolare, non ha la possibilità di esercitare le azioni a tutela della proprietà medesima ma ha solo un diritto al ritrasferimento della stessa. nondimeno, con riguardo a tale diritto, le SU 6459/2020 hanno ritenuto che il patto fiduciario orale è di per sè titolo sufficiente a far sorgere l'obbligo di trasferimento e il diritto del fiduciante di richiedere l'emissione della sentenza costitutiva ex 2932 cc, oltre alla posibilità di attivare solo i rimedi previsti per le ipotesi di inadempimento di un'obbligazione. Nel trust, invece, il beneficiario è proprietario sostanziale e può eseguire le azioni a tutela della proprietà, e comunque può vantare un diritto di seguito con chiari connotati di realità.

### Convenzione dell'Aja: trust internazionale e trust sostanzialmente interno
Dal 1992 è entrata in vigore anche in Italia (L. 364/1992 di ratifica) la Convenzione internazionale relativa alla legge regolatrice dei trust firmata a L'Aja nel 1985). La finalità principale della Convenzione è quella di consentire e regolare il riconoscimento di trust costituiti in paesi anglosassoni da parte dei Paesi il cui ordinamento interno non conosce tale istituto.

Per effetto della ratifica della Convenzione da parte dell'Italia trovano così senz'altro riconoscimento e possono produrre effetti i ==trust internazionali==, ossia regolati da legge straniera e caratterizzati da significativi elementi sostanziali di internazionalità, o perché i beni sono siti all'estero o i soggetti coinvolti sono cittadini stranieri o comunque residenti all'estero.

La ratifica della convenzione ha però aperto un interrogaetivo circa l'ammissibilità di ==trust interni==, ossia di trust che, salvo l'unico elemento di internazionalità costituito dalla legge regolatrice, non presentino altri unti di contatto con ordinametni esteri quanto a soggetti coinvolti e beni segregati:
- un primo orientamento più risalente si è pronunciato negativamente sulla base del fatto che ==la Convenzione dell'Aja sarebbe esclusivamente una convenzione di diritto internazionale privato==, volta a risolvere potenziali conflitti con l'ordinamento nazionale di fattispecie che presentino collegamenti sostanziali con ordinamenti stranieri. La vocazione esclusivamente internazional-privatistica della Convenzione troverebbe conferma nell'==art. 13 della Convenzione che esclude l'obbligo di riconoscimento del trust interno==, il cui elemento di internazionalità è rappresentato dalla scelta della legge e i cui elementi significativi non siano collegati più strettamente con Stati che non riconoscono l'istituto del trust o della categoria del trust in generale. Questo anche per il ==principio di numero chiuso dei diritti reali==: il diritto che si costituisce in capo al trustee è solo formalmente un diritto di proprietà, di fatto spogliato del proprio contenuto sostanziale, quindi non ascrivibile al modello di proprietà previsto dal codice civile; nonché per la ==tassatività degli atti soggetti a trascrizione== il trust interno non sarebbe trascrivibile e non sarebbe quindi idoneo a produrre la propria funzione, non producendo effetto segregativo opponibile ai terzi; infine, il principio di ordine pubblico della ==tendenziale indivisibilità della garanzia patrimoniale generica (2740 cc)==, che è passibile di deroga attraverso la previsione di patrimoni separati solo in casi previsti dalla legge.
- la dottrina e la giurisprudenza prevalenti hanno superato l'indirizzo sin qui esposto, ritenendo che la Convenzione dell'Aja ha dato pieno riconoscimento al trust interno nel nostro ordinamento: ==la Convenzione== è non solo legge di diritto internazionale privato, ma ==legge di riconoscimento di diritto sostanziale uniforme (autorizzazione sostanziale)==, che amplia l'autonomia negoziale dei privati anche negli ordinamenti non trust. Non possono trarsi argomenti dall'==art. 13 della Convenzione==, che non ==si riferisce== allo Stato-legislatore, legittimandolo a porre un divieto astratto e assoluto ai trust interni, bensì ==al singolo giudice nazionale== che non è tenuto a riconoscere il trust interno allorché a valle di un giudizio concreto e casistico ritenga che la causa sottesa all'operazione sia illecita o comunque non meritevole di tutela (impone quindi un ==controllo di meritevolezza causale==). Inoltre, vietare l'ammissibilità del trust interno significherebbe operare un'==inaccettabile e ingiustificata disparità di trattamento tra cittadini stranieri e italiani==. Non vale come argomento il numerus clausus dei diritti reali: il trust dà vita non ad un diritto reale nuovo ed incompatibile con il modello legale di proprietà ma ad una ==forma di proprietà contenutisticamente atipica==, che ne determina una articolazione contenutistica conforme con la "funzione sociale" datale anche sul piano costituzionale. Quanto all'argomento che fa leva sul principio di generale indivisibilità della garanzia patrimoniale, l'art. 2740 cc conosce sempre più deroghe: basti pensare alle società unipersonali, alle SIM sì che nel nostro ordinamento si assiste ad un processo tendente al ==superamento del principio di universalità del patrimonio e alla sua sostituzione con un principio di specializzazione della responsabilità patrimoniale==, con la creazione di plurime masse patrimoniali, ciascuna delle quali costituisce la garanzia dei soli creditori le cui ragioni di credito siano coerenti con le finalità cui la massa stessa è destinata. Infine non vale nemmeno il ==principio di tassatività degli atti trascrivibili, ormai intenso in senso elastico avuto riguardo non alle tipologie di atto ma agli effetti che esso produce==: già l'art. 12 L. ratifica 364/1989 consente di chiedere l'iscrizione nei registri immobiliari e comunque l'art. 2645-ter consente la trascrizione degli atti di destinazioni, producenti effetti destinatori analoghi a quelli del trust

### Rapporti tra trust e 2645-ter
Definitivamente ammesso dall'orientamento prevalente il trust sostanzialmente interno, la dottrina ha dibattuto in ordine alla possibilità che il trust assuma la veste del negozio di destinazione ex 2645-ter. Si verrebbe a creare per tal via una terza figura di trust puramente interno, sia per elementi sostanziali della fattispecie (beni conferiti siti in Italia e soggetti coinvolti cittadini italiani) che della disciplina regolatrice. 
- Una parte della dottrina appare scettica, evidenziando numerosi profili di eterogeneità tra trust e 2645-ter
	- mentre il negozio di destinazione può essere statico, il trust ha carattere sempre dinamico implicando il trasferimento dei beni ad un trustee
	- mentre il trust può essere di mero scopo, il negozio di destinazione deve avere un beneficiario
	- mentre il negozio di destinazione è necessariamente temporaneo (ex 2645-ter), il trust può essere anche perpetuo
	- mentre nel negozio di destinazione il gestore è puramente eventuale, nel trust essa (il trustee) è il fulcro dell'intera operazione
	- mentre il negozio di destinazione richiede una causa rafforzata (interessi meritevoli o non egoistici), altrettanto non vale per il trust, per cui la Convenzione ammette la stipula in vista della realizzazione di qualsiasi interesse (salvi i limiti di ordine pubblico ex art. 15 e, per quello sostanzialmente interno, la necessaria liceità della causa)
	- mentre il negozio di destinazione richiede la forma pubblica (secondo l'orientamento prevalente anche ad substantiam e non solo ad trascriptionem), altrettanto non è richiesto per il trust
	- mentre nel negozio di destinazione il disponente è legittimato ad agire per la tutela della finalità destinatoria, tale azione non è riconosciuta al settlor - che, una volta compiuto l'atto di trasferimento dei beni in favore del trustee, esce definitivamente di scena
	- sul piano strutturale, nel negozio di destinazione manca lo sdoppiamento atto istitutivo e negozio traslativo dei beni che è invce caratteristico del trust
- L'opinione prevalente ritiene, tuttavia, che i plurimi elementi di eterogeneità non siano tali da escludere la possibilità che il modello del negozio di destinazione possa essere impiegato per costituire un trust, ma piuttosto ==limitano i tipi di trust che possono essere realizzati attraverso il modello del 2645-ter==: dovrà trattarsi di trust compatibii con il modello formativo del negozio di destinazione (==ossia trust con beneficiari== - non di scopo - ==necessariamente temporanei, costituiti in forma pubblica e sorretti da causa giustificativa rafforzata in quanto diretti a realizzare interessi meritevoli==)
- Si badi che con ciò ==non si intende dire che con l'introduzione dell'art. 2645-ter l'Italia sia diventata un "Paese trust"==. A tal fine sarebbe infatti necessaria una norma che specificamente preveda e disciplini l'istituto del trust, dettandone uno statuto compiuto e puntuale secondo le indicazioni della Convenzione dell'Aja (modalità di nomina, revoca e dimissioni del trustee, disciplina dei poteri e delle facoltà spettanti, modalità di modifica e cessazione del trust, ecc.); tale non è il 2645-ter che è norma scarna, concernente solo forma, durata e oggetto. Ciò ha delle conseguenze pratiche:
	- in primo luogo, nel trust puramente interno secondo il modello del 2645-ter, la regolamentazione del negozio per tutti i restanti profili (modalità di gestione, obblighi di rendiconto, revoca e dimissioni del trustee) dovrà essere dettata in via di autonomia negoziale dallo stesso disponente nell'atto istitutivo
	- In secondo luogo, resta preclusa l'ammissibilità di un trust internazionale inverso: cioè che l'art. 2645-ter venga eletto dal disponente come legge regolatrice per la costituzione di trust in altri ordinamenti stranieri non trust ai sensi della Convenzione Aja

### Questioni applicative al vaglio di giurisprudenza e dottrina
1. Natura giuridica del diritto del beneficiario: bisogna distinguere in base al tipo di trust. Se puramente interno si tratterà, secondo l'indirizzo dominante, di un diritto di credito verso il trustee, sia pur con profili di realità per l'opponibilità ai terzi in virtù della trascrizione. Se internazionale o sostanzialmente interno, dovrà guardarsi alla normativa prescelta dal disponente (se questa attribuisce una mera aspettativa assoggettata alle valutazioni discrezionali del trustee; se prevede un diritto soggettivo, a sua volta declinabile come diritto reale o diritto di credito verso il trustee)
2. Controllo causale di meritevolezza dell'interesse perseguito (1322 c 2) o, se si tratta di un trust interno dal punto di vista anche disciplinare, secondo lo schema del 2645-ter. La Cass. 9637/2018 ha ritenuto che il Trust, ove soggetto alla Convenzione Aja, è un istituto di per sè meritevole di tutela, in quanto la valutazione di meritevolezza "in astratto" è stata compiuta dal legislatore con la L. di ratifica della Convenzione dell'Aja, con la conseguenza che il giudizio di meritevolezza non è più necessario da parte del giudice. E' tuttavia necessario ridimensionare le ricadute appicative di questa sentenz: per il trust interno, infatti, rimane l'esigenza che venga effettuata una valutazione anche in concreto al di là della meritevolezza in astratto del contratto tipico. 

### Regime dell'azione revocatoria
A prescindere dalla tipologia di trust, la giurisprudenza ha chiarito che il trust ==non ha un'autonoma soggettività giuridica==. Le azioni revocatorie ed esecutive proposte contro la sua costituzione non vanno, pertanto, notificate al trust, come autonomo soggetto di diritto, ma al trustee in ragione della titolarità in capo solo a questo del potere di disposizione e gestione dei beni (Cass I 10498/2019)
Con particolare riferimento all'azione revocatoria, la giurisprudenza ha chiarito che di regola, salvo che la causa concreta non deponga diversamente, il trust è  ==negozio a causa gratuita==. Ne consegue, pertanto, che in tal caso (sempre che il beneficiario secondo la legge straniera applicabile non vanti un vero e proprio diritto reale sui beni costituiti in trust) il giudizio revocatorio non vede il beneficiario come litisconsorte necessario. Posto, infatti, che ai fini della valutazione della gratuità o meno della fattispecie va considerata la posizione del beneficiario (con riferimento al quale si realizza l'effetto interno del trust, dato dalla scissione tra intestazione e titolarità), e non quello del trustee ( non ha quindi rilevanza l'aspetto dell'onerosità del mandato, concernente solo il profilo estrinseco dell'incarico gestorio), ==il trust andrà considerato oneroso solo ove l'acquisto implichi un corrispettivo o un onere a carico del beneficiary== (es. trust come nel negozio di cui al 2645-ter, al caso di trust a scopo di garanzia o solutorio o al sacrificio corrispettivo derivante da un trust incrociato o a parti inverse). In queste ipotesi il beneficiario sarà litisconsorte necessario visto che la revocatoria degli acquisti onerosi richiede ex 2901 cc la scientia damni o il consilium fraudis a carico dell'acquirente.
Del pari, il beneficiario sarà parte necessaria nel giudizio revocatorio ove egli risulti titolare non solo del generico e insufficiente interesse alla corretta amministrazione, ma di una posizione con carattere di realità sul bene, quale beneficiario di redditi con prcisi diritti quesiti

Cass. ord. 10498/2019 ha reputato possibile che il creditore, dopo la concretizzazione dell'effetto lesivo in forza dell'intervento dell'atto dispositivo di carattere traslativo, possa agire in revocatoria anche nei confronti del solo negozio istitutivo, in quanto atto causale rispetto al quale l'atto successivo è conseguente e dipendente, con conseguente soggezione automatica di quest'ultimo alle ripercussioni della revocatoria in base al principio simul stabunt simul cadent. 