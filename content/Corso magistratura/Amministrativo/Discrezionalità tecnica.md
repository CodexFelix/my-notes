Figura intermedia tra attività vincolata e discrezionale, che ricorre quando la valutazione dei presupposti o dei fatti rilevanti per il corretto esercizio dell'azione amministrativa necessiti il ricorso a ==nozioni tecniche e scientifiche di carattere specialistico, la cui applicazione non garantisce tuttavia sempre un risultato univoco e obiettivo==, connotandosi, al contrario, per l'inevitabile soggettività dell'esito. 

L'esercizio della discrezionalità tecnica non comporta una vera e propria comparazione tra interesse pubblico primario e interessi secondari, ma presuppone un giudizio (di accertamento dei fatti e di confronto con il parametro normativo) operato alla stregua di regole scientifiche e tecniche.
Il bilanciamento è attribuito al legislatore, stanti i presupposti previsti dalla norma attributiva del potere.
A differenza della discrezionalità amministrativa, in cui v'è sia il momento del giudizio (acquisizione ed esame dei fatti) che quello della scelta (sintesi degli interessi in gioco e scelta della soluzione più opportuna), quella tecnica manca di questa seconda fase: non c'è un vaglio di interessi. [[Discrezionalità tecnica#^ef484d]]

#### Figure diverse dalla discrezionalità tecnica
- Discrezionalità mista: a seguito della fase di accertamento dei fatti sulla base di cognizioni tecniche (discrezionale), l'adozione del provvedimento amministrativo è vincolata dalla legge nella discrezionalità tecnica; nella discrezionalità mista la legge lascia libera la PA anche nella fase decisoria - potendo individuare il provvedimento più opportuno per il perseguimento dell'interesse pubblico.
- Accertamento tecnico: quando l'accertamento dei presupposti dell'esercizio del potere è fondato su criteri attinti dalle c.d. scienze esatte, che privano l'esercizio del potere pubblico di qualsiasi margine di opinabilità. Differenza che ha rilievo sul profilo del riparto di giurisdizione:  ^9aef6e
	- parte della giurisprudenza ha infatti ritenuto che se la determinazione amministrativa è frutto di un accertamento tecnico, la giurisdizione spetta al GO poiché tale attività non comporta l'esercizio di un potere amministrativo, ma l'esame di fatti semplici (in tal modo creandosi in capo al privato una posizione di diritto soggettivo)
	- in realtà l'accertamento tecnico (e la discrezionalità amministrativa) non incidono sul riparto di giurisdizione, dovendo piuttosto valutarsi se i vincoli legislativi posti all'attività della PA siano volti al perseguimento di un interesse pubblico ovvero privato  [[Discrezionalità tecnica#^cfd0d6]]

## Sindacabilità delle decisioni tecniche
A differenza dell'accertamento tecnico, che non comporta valutazioni opinabili, la discrezionalità tecnica ha da sempre posto dei dubbi sulla sindacabilità da parte del giudice.
Excursus della sindacabilità della discrezionalità tecnica:
1. Tradizionalmente la discrezionalità tecnica era considerata assolutamente insindacabile, se non nei casi di giurisdizione estesa al merito, dal GA (in quanto rientrante nell'area del merito della PA).
2. Progressivamente la discrezionalità tecnica è stata assimilata alla discrezionalità amministrativa (sindacabile).  Partendo da questa impostazione, dottrina e giurisprudenza si sono interrogate sull'ampiezza del sindacato: verifica dell'iter logico o anche correttezza dei criteri tecnici e del metodo applicativo seguito?  Questo orientamento parte dall'assunto di base della riserva di amministrazione riconosciuta dall'ordinamento (principi in Costituzione) alla PA, ricomprendente sia la discrezionalità pura che quella tecnica - e l'impossibilità del GA di sostituirsi all'amministrazione, anche solo al fine di verificare il corretto esercizio del potere. Le due forme di discrezionalità (amministrativa e tecnica) sono distinte nettamente dall'attività vincolata (accertamento tecnico), in ragione dello spazio libero lasciato alla PA dal carattere indeterminato o impreciso del precetto normativo. Tale spazio libero costituisce lo iato tra norma, fatto e  provvedimento (Schema dell'attività vincolata). ==La conseguenza dell'assimilazione tra discrezionalità tecnica e amministrativa è che la correttezza sostanziale della valutazione sfugge al sindacato giurisdizionale, mentre è ammesso un sindacato limitato all'ambito meramente estrinseco della logicità e ragionevolezza della decisione, tramite i vizi di legittimità che si manifestano nelle figure sintomatiche dell'eccesso di potere.== La giurisprudenza che per lungo tempo ha aderito a questo orientamento si limitava alla varifica, pressoché documentale ed estrinseca dell'atto impugnato e di quelli preparatori, dell'iter logico seguito per l'adozione del provvedimento (erano riconosciuti questi vizi: cotraddittorietà motivazionale, irragionevolezza del giudizio, erroneità dei presupposti fattuali - tutti evidenti, sì da non richiedere accertamenti istruttori). 
3. Dottrina maggioritaria ha sottolineato le criticità dell'assimilazione della discrezionalità tecnica a quella amministrativa. Nella prima manca un libero apprezzamento (valutazione) del pubblico interesse da parte della PA, che si limita a valutare i fatti, applicando tecnicamente i concetti giuridici introdotti già dalla norma. Non v'è ragione, quindi, per estendere alla discrezionalità tecnica la riserva di amministrazione - in quanto non attiene al merito dell'azione amministrativa, non comportando spendita del potere valutativo del pubblico interesse, ma sola applicazione tecnica dei concetti giuridici introdotti dalla norma. Non vi sono motivi per escludere la sindacabilità giurisdizionale, sì che ==è da ritenersi superata la costruzione secondo cui il giudice può verificare solo in via estrinseca la congruità dell'iter logico== seguito dall'Amministrazione o l'assenza di errori grossolani.[[Discrezionalità tecnica#^f782cf]]
	- a dimostrazione di questa impostazione, l'introduzione nel processo amministrativo di mezzi di consulenza tecnica (art. 67 cpa), che consente al giudice di ripetere le valutazioni compiute dalla PA utilizzando le cognizioni specialistiche già adoperate dalla stessa.

##### Ammesso il sindacato ab intrinseco, esso non può essere pienamente sostitutivo
Non vi è stata piena uniformità di vedute sull'intensità del sindacato che il giudice può operare sulla discrezionalità tecnica. L'alternativa in dottrina è stata tra:
- Controllo intrinseco forte (sostitutivo): sostituzione della valutazione tecnica endoprocessuale del GA a quella della PA, potere sostitutivo *tout court*
- C. intrinseco debole (non sostitutivo): censurabilità solo delle valutazioni tecniche ==che appaiono senz'altro inattendibili==, attraverso un controllo di ==ragionevolezza e correttezza tecnica==, teso ad accertarne l'inattendibilità scientifica sul piano metodologico. La conseguenza è la non censurabilità dellla valutazione tecnica ove, anche attraverso la CT, emerga una diversa opinione del giudice rispetto a quella della PA ma non anche l'erroneità tecnica della stessa.
==Prevale la seconda tesi del controllo non sostitutivo==, in conformità alla separazione dei poteri: la discrezionalità tecnica è caratterizzata dal perimetro dell'unicità dell'interesse -> la valutazione della PA secondo canoni scientifici e tecnici esclude la presa in considerazione e la comparazione con altri interessi. La scelta di convenienza è già fatta a monte dalla legge; all'amministrazione non competono decisioni di bilanciamento tra gli interessi toccati (sarebbe altrimenti discrezionalità amministrativa e non giudizio tecnico). ==La PA deve muoversi come su una monorotaia e non può uscirne== (Severini).

Nei settori in cui esercita la discrezionalità tecnica, in genere, la PA ricorre non alle hard sciences, bensì alle ==soft sciences== (discipline non esatte), per cui l'opinabilità rappresenta la fisiologia.
Il tipo di legge scientifica incide inevitabilmente sul tipo di sindacato riconosciuto al GA: la sindacabilità non può spingersi fino alla formulazione di un giudizio opinabile da parte del giudice, che si porrebbe in contrasto con la separazione dei poteri e in particolare con la riserva della funzione amministrativa.
La caratteristica di opinabilità è intrinseca a ogni valutazione tecnica; non è non è sindacabile, quindi la valutazione tecnica che esuli dall'opinabilità.

>Nello specifico settore della tutela della concorrenza e del mercato (antitrust), sono sorte questioni controverse in merito all'interpretazione dell'art. 7 D.lgs. 3/2017 (attuativo della direttiva 104/2014 UE)
>Questa norma, nel prevedere che nel giudizio civilistico di risarcimento del danno il giudice civile sia vincolato all'accertamento contenuto nella decisione dell'AGCM (o, in caso di impugnazione del provvedimento di questa, nella sentenza passata in giudicato), prevede che il sindacato del Giudice Amministrativo si estende anche ai profili tecnici che non presentano un margine oggettivo di opinabilità. Sembrerebbe quindi precluso il sindacato sulle valutazioni tecniche ==opinabili==. Tuttavia, una lettura costituzionalmente orientata  della norma (in base agli artt. 24, 113 e 117 Cost.) induce a superare l'imprecisione linguistica e interpretare la norma nel senso che il sindacato deve essere pieno ed effettivo, volto a valutare la correttezza intrinseca dei giudizi tecnici operati.

Il limite concreto di accettabilità dell'opinabilità è rappresentato nel ==superamento logico di ogni plausibilità tecnica==: la giurisprudenza consente di oltrepassare i margini dell'opinabilità in caso di ==superamento dei parametri generali di congruenza, proporzionalità e ragionevolezza==. [[Discrezionalità tecnica#^757191]]
L'uso del potere che fuoriesce dalle ragioni per cui è conferito dalla legge fa cessare l'opinabilità; si entra nello spazio correzionale del sindacato del giudice amministrativo.
- Ragionevolezza: da ratio, rapporto misura;
- Congruenza: da congruo, cum gruere, corrispondenza - rapporto giusto tra due termini

>In definitiva, la giurisprudenza prevalente non ammette un sindacato pienamente sostitutivo
>- Il giudice, dopo aver accertato i fatti e verificato il processo valutativo, ==non può annullare un provvedimento se non condivide semplicemente le valutazioni dell'autorità amministrativa== (opinabilità), pur ritenendole complete, corrette, ragionevoli, proporzionate e attendibili. Si addiverrebbe altrimenti ad una non consentita trasformazione del giudice dell'amministrazione in giudice-amministrazione, in assenza di una norma eccezionale che preveda una giurisdizione di merito.
>- Il sindacato intrinseco opera secondo una logica di progressività: prima si opera il sindacato estrinseco sull'iter logico seguito dalla PA (in base alle figure sintomatiche dell'eccesso di potere); ove questo non sia stato sufficiente per valutare la legittimità del provvedimento impugnato, si attiverà il controllo intrinseco, che come detto non potrà comunque sconfinare nell'opinabilità delle valutazioni della amministrazione.
>- Il giudizio, anche se intrinseco, ==può esitare solo nell'annullamento== del provvedimento amministrativo, non nella sostituzione della statuizione amministrativa con una statuizione del GA. ==L'art. 34 c. 1 cpa non consente un giudizio sul rapporto per gli atti discrezionali==. Ciò non toglie l'efficacia conformativa del giudicato, sicché l'attività amministrativa nel riesercizio del potere in seguito al potere sarà molto più vincolata rispetto a quella che si avrebbe se il sindacato fosse unicamente estrinseco.

#### Sindacabilità della discrezionalità tecnica e ordinamento europeo
- La Corte di Giustizia non ha assunto una posizione univoca:
	- in alcune decisioni ha ritenuto ammissibile che il giudice sostituisca le valutazioni compiute dalla PA con quelle proprie, in nome della esigenza di tutela piena al privato
	- in altre ha assunto posizione opposta, sostenendo che il diritto comunitario non impone agli Stati membri di istituire un rimedio contro i giudizi espressione di discrezionalità tecnica tale da consentire all'autorità giudiziaria di sostituire la propria valutazione degli elementi di fatto a quella operata dalla PA
	- in ogni caso, l'autonomia lasciata agli Stati membri nell'individuazione del grado di tutela del privato a fronte dell potere pubblico connotato da discrezionalità ha comportato l'utilizzo da parte degli Stati di tre possibili modelli di sindacato discrezionale, con conseguente riconoscimento all'Autorità giudiziaria di un diverso margine di valutazione
- L'art. 6 che riconosce il "Right to a fair trial" è stato interpretato in modo progressivamente estensivo, sino a diventare applicabile tanto al procedimento quanto al processo amministrativo:
	- Tribunal è stato inteso come ricomprendente anche l'autorità amministrativa
	- Il concetto di giurisdizione piena (Full jurisdiction) è stato coniato per consentire a un tribunal di giudicare tutte le questioni, sia di fatto che di diritto, che siano rilevanti per la decisione della controversia.
	- La Corte EDU ha affermato che un sindacato giurisdizionale che si limiti a verificare solo la palese irragionevolezza dell'agire amministrativo non valuta davvero il fondamento della decisione della PA ("the merits of the matter").

---
Giurisprudenza
- Cons. St. IV 601/1999: il Giudice verifica comunque l'attendibilità delle operazioni tecniche sotto il profilo della loro correttezza quanto a criterio tecnico ed a procedeimento applicativo. Questo in quanto la norma giuridica, recependo quella tecnica, la giuridicizza e le trasmette valore normativo. Di conseguenza, violare la norma tecnica equivale a violare quella giuridica. ^ef484d

Relativamente al riparto di giurisdizione nei casi di accertamento tecnico: ^cfd0d6
- SU 6821/2017: il provvedimento di iscrizione agli albi professionali corrisponde ad un diritto soggettivo per il richiedente e un obbligo per l'Ordine; il vincolo è posto nell'interesse del singolo e dunque l'iscrizione non è altro che la formalizzazione di una valutazione già avvenuta. 
- SU 20587/2008: ammissione agli esami di abilitazione alla professione di psicologo, ha optato per giurisdizione del GO, in quanto la posizione del destinatario è di diritto soggettivo, non residuando spazio per una valutazione discrezionale sul piano degli interessi. L'Ad. Plen. ha condiviso le conclusioni delle SU. Non sono mancate sentenze del Cons. di Stato che hanno sconfessato questo orientamento, affermando la giurisdizione del GA, sulla base della finalità della norma (mirano alla protezione di un interesse pubblico della collettività di una selezione adeguata di coloro che devono esercitare la professione) 

Relativamente alla sindacabilità della discrezionalità tecnica: ^f782cf
- Cons. St. 601/1999: "il sindacato sugli apprezzamenti tecnici può svolgersi non con un mero controllo formale ed estrinseco dell'iter logico, ma mediante una ==verifica diretta dell'attendibilità delle operazioni tecniche sotto il profilo della loro correttezza quanto a criterio tecnico prescelto ed a procedimento applicativo==." La sentenza si segnala per il merito della distinzione che opera tra ==opinabilità tecnica== (apprezzamento di fatti previsti da una norma, sindacabile pienamente dal giudice) ed ==opportunità amministrativa== (solo quest'ultima contenente una valutazione dell'interesse pubblico insindacabile nel merito).

Sindacabilità delle valutazioni opinabili operate in sanzioni antitrust
- Cons. St. VI 4990/2019: il sindacato del GA deve essere più intenso e penetrante - non limitato alla mera "attendibilità tecnica" della soliuzione adottata dall'Autorità Antitrust - dovendo il giudice valutare la sua =="Maggiore attendibilità"==, sotto il profilo della ==verità intrinseca== al fine di assicurare l'effettività della tutela giurisdizionale. La soluzione adottata dal Consiglio di Stato è discutibile, in quanto il concetto di maggiore opinabilità introduce surrettiziamente un caso atipico di giurisdizione di merito. Tale sindacabilità sostitutiva è difficilmente armonizzabile con il quadro comunitario, che riserva alle autorità amministrative nazionali il compito di infliggere le sanzioni antitrust.

Sulla sindacabilità delle valutazioni opinabili quando irragionevoli, incongrue, sproporzionate
- Cons. St. VI 3893/2012 (sistemae di laghi di Mantova): la proporzionalità è connessa alla ragionevolezza, e questa si specifica nel conseguimento di un punto di equilibrio identificabile nella corretta e sufficiente funzionalità dell'esercizio del potere di vincolo
- Cons. St. VI 6241 e 3555/2014 (vincoli indiretti a tutela di compendi storico-monumentali): la proporzionalità rappresenta la congruenza della misura adottata in rapporto all'oggetto da proteggere. L'azione di tutela indiretta va contenuta nei termini di quanto risulta necessario per il raggiungimento degli obiettivi di tutela diretta ^757191
- Cons. St. VI 1257 e 1928/1025 sull'uso di un bene culturale pubblico per una mostra privata
- Cons. St. 914/2016 in caso di vincolo paesaggistico di un ambito destinato a ospitare una centrale a biomasse
- Cons. St. VI 165/2016, che ammette un sindacato consapevole e appropriato sulla discrezionalità spesa dall'Autorità perl'Energia Elettrica e il Gas al fine di evitare che la scarsa intellegibilità dovuta alla complessità tecnica dei criteri utilizzati, sconfini nell'arbitrio nell'esercizio della regolazione.