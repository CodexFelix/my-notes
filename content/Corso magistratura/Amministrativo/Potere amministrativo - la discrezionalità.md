[[Discrezionalità tecnica]]
In un ordinamento ideale, caratterizzato da legge comppleta, ogni potere sarebbe vincolato ai rigidi presupposti di legge. E' un utopia, in quanto comporterebbe una sclerotizzazione del sistema, che sarebbe privo degli strumenti di flessibilizzazione alla realtà fattuale.
==La discrezionalità connota l'essenza stessa dell'amministrare== (Clarich): la garanzia della più efficace cura dell'interesse pubblico presuppone che la PA possa individuare le modalità concretamente più utili a tal fine.

>Definizione: la discrezionalità è la facoltà di scelta tra più comportamenti leciti per il perseguimento dell'interesse pubblico

Discrezionalità amministrativa, presuppone uno spazio valutativo e decisionale della PA finalizzato all'individuazione del modo migliore per perseguire l'interesse pubblico. Giannini parlava di libertà vincolata nel fine e di agire libero della funzione, situazione in bilico tra vincolo amministrativo e sovranità politica.

#### Rilevanza degli interessi secondari
La libertà di scelta presuppone che i comportamenti alternativi siano tutti leciti e che l'azione sia volta a perseguire l'interesse pubblico (quello privato solo indirettamente) e che l'esercizio del potere sia congruo agli obiettivi dell'azione amministrativa (per evitare illegittimità da eccesso di potere).
Simile definizione è criticabile perché riduttiva nella misura in cui trascura il dovere di ==tenere conto anche degli interessi secondari.==, che coesistono in quanto concorrenti. Attenta dottrina parla pertanto di ponderazione comparativa dell'interesse pubblico primario con gli interessi secondari, in modo che il fine primario venga conseguito con il minor sacrificio possibile per gli interessi contrapposti (c.d. ==principio del minimo mezzo==).
L'attività discrezionale si dipana in ==due passaggi==:
1. Giudizio, individuazione e analisi di tutti gli interessi in gioco sulla base dell'istruttoria
2. Scelta, operata alla luce delle risultanze del giudizio, con cui la PA esprime la propria volontà ,adottando la soluzione più opportuna per il perseguimento dell'interesse pubblico primario.
In entrambe le fasi del giudizio discrezionale assumono rilevanza ==strumenti di tutela e partecipazione== degli interessi secondari:
1. Nel momento del giudizio, attraverso la partecipazione (ex art. 7 l. 241/90) dei soggetti sia privati che pubblici
2. Nella scelta, l'obbligo di motivazione (art. 3 L. 241/90) che esplica la ponderazione degli interessi svolta dalla PA e le ragioni che hanno condotto questa ad una determinata soluzione.

#### Merito amministrativo
Distinzione tradizionale tra merito e legittimità: 
- il merito consiste nella ==conformità dell'attività amministrativa alle regole non giuridiche di buona amministrazione.== (scelta più opportuna, adeguata e concreta)
- legittimità riguarda conformità del provvedimento alle ==regole giuridiche== che disciplinano l'esercizio del potere, la cui violazione rende il provvedimento affetto da ==vizio di legittimità==, sindacabile dal GA.

La discrezionalità amministrativa deve rispettare, oltre quelle di legittimità, anche le regole di merito:
- sono regole di legittimità anche quelle, scaturenti dalla norma attributiva del potere, che impongono dei parametri cui la PA deve attenersi per informare la propria scelta (perseguimento dell'interesse pubblico e della causa pubblica, logicità ed imparzialità, principio di completa informazione e principio del minimo mezzo)
- le regole di merito sono prescrizioni di carattere non giuridico, che indirizzano l'autorità amministrativa verso una scelta opportuna e conveniente per l'interesse pubblico, la cui violazione dà luogo ad un vizio di merito, ==sindacabile solo nelle ipotesi tassative in cui la cognizione del GA è estesa al merito== (es. 134 cpa) o ricorso gerarchico o, se previsto, in opposizione.
In linea di massima, quindi, le valutazioni di merito rappresentano la sfera libera dell'azione amministrativa discrezionale, sottratta al sindacato dell'autorità giudiziaria he può operare solo un sindacato meramente estrinseco (limitato alla legittimità).
Per vero,  si assiste oggi ad una ==progressiva erosione del merito amministrativo== e delle valutazioni insindacabili: si pensi alla positivizzazione dei criteri di economicità ed efficacia (l. 241/90) o alla giurisprudenza che considera esorbitanti il merito la discrezionalità tecnica ed il vizio di non proporzionalità del provvedimento.

#### Conseguenze dello spazio di discrezionalità sul procedimento amministrativo
- garanzie di partecipazione del privato o delle PPAA, maggiori quando viene in rilievo un potere discrezionale della PA. Quando invece i procedimenti sono volti all'adozione di provvedimenti sostanzialmente vincolati, la partecipazione è fortemente ridimensionata; l'istruttoria può essere più semplice e celere, dato che alla presenza dei presupposti di legge conseguirà pressoché automaticamente l'adozione di un determinato provvedimento.
- obbligo di motivazione (art. 3 L. 241/90), ha rilievo nei provvedimenti discrezionali. Negli atti vincolati, alla luce dell'art. 21-octies c. 2, il vizio degrada da sostanziale a formale, con la conseguenza che sarà irrilevante ove il contenuto della scelta della PA non avrebbe potuto essere diverso da quello in concreto adottato
- Comportamento tacito della PA (silenzio-assenso e DIA/SCIA): la SCIA è ammessa solo in caso di provvedimenti a giudizio vincolato (art. 19 l. 241/90); viceversa, il silenzio-assenso è ammesso dall'art. 20 anche per i casi di istanze che innescano poteri dotati di un certo margine di discrezionalità.

#### ... e nel processo
- Riparto di giurisdizione: secondo una tesi minoritaria il riparto di giurisdizione sarebbe basato sulla dicotomia tra attività discrezionale/interesse legittimo (con giurisdizione del GA) da una parte e attività vincolata/diritto soggettivo dall'altra (con giurisdizione del GO); ciò sulla base dell'assunto che l'atto in esecuzione di potere vincolato è meramente dichiarativo di effetti già prodotti dalla legge.
- Ampiezza del sindacato del GA: più ampio nell'attività vincolata, che consente un giudizio sul rapporto con azione di condanna pubblicistica.
- Il vizio di eccesso di potere (21-octies c.1 L. 241/90) è il tipico strumento di verifica della conformità del provvedimento ai limiti di legittimità del potere discrezionale.
- 21-octies c. 2 (irrilevanza di vizi procedimentali) solo per provvedimenti vincolati. Peraltro, il vincolo può essere non solo *ab origine*, ma anche derivare da autovincolo amministrativo (fonte secondaria o terziaria), da accordi tra PPAA o PA e privato (artt. 11 e 15 L. 241/90) o da esaurimento della discrezionalità della Pa a seguito di giudicato
- Risarcimento da lesione di interesse pretensivo, ritenuto non riconoscibile direttamente da parte del GA in caso di attività discrezionale (verrebbe altrimenti a sostituirsi nel merito delle scelte amministrative riservate alla PA, affermando l'astratta spettanza del bene della vita) e ammesso invece in caso di potere vincolato. In caso di potere discrezionale, il risarcimento potrà essere concesso solo a seguito di annullamento di atto illegittimo e di adozione da parte della PA di un provvedimento successivo che riconosca la spettanza del bene della vita agognato.

#### Giudicato e discrezionalità amministrativa
La discrezionalità, oltre che al momento dell'adozione del provvedimento originario, si esplica anche nel momento ==successivo alla sentenza di annullamento==. In questo caso il potere discrezionale è condizionato dai vincoli contenuti nella sentenza stessa, che sia passata in giudicato o anche soltanto esecutiva. La separazione dei poteri tra GA e PA e quello di riserva della funzione amministrativa in capo a quest'ultima consentono solo alla Amministrazione il potere di riesercitare la discrezionalità amministrativa.
La PA deve tuttavia tenere conto dei vincoli scaturenti dalla sentenza e alle misure idonee alla sua attuazione indicate dal giudice (34 c. 1 lett. e c.p.a.).
==Il provvedimento amministrativo che disattenga le prescrizioni contenute nella pronuncia di annullamento è da ritenersi nullo== (21-septies L. 241/90 e 114 c. 4 lett b c.p.a., che recepiscono principi già elaborati e consolidati da dottrina e giurisprudenza). Inoltre, il privato potrà ottenere tutela rivolgendosi al ==giudice dell'ottemperanza== affinché nomini un commissario ad acta che si sostituisca alla PA nell'adozione delle misure necessarie all'esecuzione della sentenza.

Ciò non toglie la ==possibilità che la PA reiteri il diniego== e quindi si ridetermini senza violare le indicazioni contenute nella sentenza, incidendo su ambiti non attinti dalla sentenza e per cui la discrezionalità non è esaurita. (Ad. Plen. 2/2016). In tal caso il nuovo provvedimento non potrà essere impugnato dinanzi al giudice dell'ottemperanza, bensì in sede di legittimità al GA.
Il rischio da evitare e che si svuoti di utilità la tutela giurisdizionale, stante la possibilità astratta per la PA di reiterare la propria originaria posizione con provvedimenti tutti illegittimi, ma sorretti da motivi di volta in volta differenti. RImedi:
- Tesi dottrinale (minoritaria) della formazione progressiva del giudicato: anche i provvedimenti successivi devono essere conosciuti dal giudice d'ottemperanza, a prescindere se trasgrediscano o meno i limiti contenuti nella sentenza, in quanto successivi cronologicamente ad essa.
- Tesi dell'==one shot temperato== (intermedia): il potere discrezionale può essere esercitato in modo da integrare la motivazione originaria solo in occasione del primo provvedimento successivo alla sentenza. Nella riedizione del potere, la PA ha il dovere di riesaminare l'affare nella sua interezza, non potendo più tornare sulla vicenda con una nuova determinazione negativa, a meno che non si verifichino sopravvenienze decisive, di fatto o di diritto (Cons. St. III 660/2019). Il nuovo provvedimento sarà nullo, perché la PA ha consumato il suo potere discrezionale, e tale nullità potrà essere fatta valere (non davanti al giudice di legittimità ma) davanti al giudice dell'ottemperanza
- Cons. St. 1321/2019: limite qualitativo al riesercizio del potere in caso di comportamento della PA che abbia rotto (con un atteggiamento capzioso, prevenuto e scorretto) il rapporto di fiducia con il cittadino
- Ad. Plen. 2/2013 ha riconosciuto la possibilità di articolare anche la domanda di legittimità del provvedimento (e non solo di contrasto con sentenza definitiva) davanti al giudice dell'ottemperanza per esigenze di economia processuale, salvo, in caso di infondatezza della prima domanda - la conversione della domanda da esecutiva a di cognizione.
- ==Art. 10-bis (L. 241/90), introdotto dal DL 76/2020 (decreto semplificazioni), ha adottato il modello del "one shot procedimentale"==, impedendo alla PA di integrare il diniego con motivazioni nuove basate su elementi già disponibili.
