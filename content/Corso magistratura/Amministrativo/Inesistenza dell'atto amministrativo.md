Categoria non contemplata nel Capo IV-bis L. 241

L'inesistenza è tratteggiata in dottrina in termini negativi come inqualificazione: si colloca al di fuori del fenomeno giuridico inteso, essendo un quid facti giuridicamente irrilevante

Contrapposizione in dottrina tra:
- tesi tradizionale, che fa capo alla teoria funzionale o causalistica della fattispecie (elaborata dalla pandettistica), che non riconosce rilevanza alla distinzione tra nullità e inesistenza. Presupposto della teoria è la concezione effettuale dell'atto o della fattispecie: una fattispecie può dirsi giuridicamente esistente se ad essa l'ordinamento ricolleghi determinati effetti. Se è inidonea a produrre alcun effetto giuridico, si deve affermare che la fattispecie sia sempre e comunque giuridicamente inesistente. Il discorso assume particolare rilevanza nel diritto amministrativo, dove l'affievolimento del diritto soggettivo a interesse legittimo dipende dall'efficacia di un atto. Si ha, quindi carenza di potere non solo se non esiste la norma attributiva del potere, ma anche nel caso in cui la violazione di una norma imperativa impedisca la produzione dell'effetto giuridico
- Impostazione funzionale criticata (perché opera un'inversione logica delle preposizioni, affrontando prima il problema dell'effetto e solo dopo quello della sussistenza di una fattispecie giuridicamente rilevante come è la nullità per il 21-septies) dalla dottrina prevalente che aderisce all'indirizzo realistico. Inoltre,lo spirare termine decadenziale ex 31 c. 4 rende l'atto efficace, stabilizzandone gli effetti giuridici. Sotto un profilo pratico, l'atto nullo può essere ugualmente portato ad esecuzione e produrre effetti materiali (è quindi idoneo a generare una situazione apparente); viceversa, quello inesistente non può produrre alcun effetto materiale oltre che giuridico. La netta distinzione tra atto inesistente e atto nullo rileva soprattutto ai fini delle conseguenze pratiche derivanti in tema di autotutela, sanatoria, responsabilità e conseguente risarcimento del danno.
	- i vizi di nullità ex 21-septies presuppongono quindi un provvedimento esistente. La mancata previsione dell'inesistenza non impedisce comunque di ritenere operante questa categoria derivante dalla tradizione civilistica e amministrativistica
	- Il diritto UE non conosce categorie intermedie tra l'inesistenza e l'annullabilità (cfr. art. 263 TFUE e 270 TFUE)

### Casi di inesistenza
- Inesistenza materiale: l'atto non è mai stato emanato in rerum natura (procedimento mai concluso)
- Inesistenza giuridica (più problematica): provvedimento fisicamente esistente, ma abnorme, affetto da una deficienza talmente radicale ed eclatante da non poter neppure qualificarsi come nullo. Con l'entrata in vigore del 21-septies risulta molto circoscritta l'area dell'inesistenza, potendo essa ravvisarsi nei casi di inqualifiicazione giuridica particolarmente evidente:
	- mancanza di sottoscrizione del provvedimento (da alcuni qualificata come inesistenza giuridica, da altri come materiale). In senso opposto si è evidenziato che la firma non sia l'unico elemento di riferibilità all'autore, che ove desumibile aliunde, comporterà il solo vizio dell'irregolarità (così in dottrina, privilegiando il principio del raggiungimento dello scopo). La  L. 241 che ha introdotto la nullità per mancanza degli elementi essenziali (21-septies) comporta che tali elementi siano prescritti dalla legge come elementi essenziali. Ciò vale a maggior ragione se si voglia far valere l'inesistenza, patologia ancor più grave della nullità. Occorre quindi che la autografia della sottoscrizione sia espressamente prevista per legge, altrimenti è sufficiente che si individui per tabulas l'autorità da cui l'atto promana po la struttura amministrativa alla quale l'autore è preposto (C. Cost. 117/2000)
	- sicuramente inesistente è l'atto docendi o ioci causa
	- più problematico il caso di atto emanato da ==usurpatore del potere== (soggeto privato che si arroghi potere pubblicistico di cui è privo). Secondo la tesi maggioritaria deve ritenersi inesistente, perché inesistente è il soggetto; altra parte qualifica come nullità per inesistenza del potere; la tesi mediana distingue a seconda della percezione della carenza di legittimazione da parte dei destinatari: se in base alla situazione apparente il provvedimento è palesemente inidoneo a produrre effetto alcuno esso deve ritenersi assolutamente inesistente - se, viceversa, i destinatari vengono ingannati dall'apparenza e l'atto viene portato ad esecuzione producendo effetti materiali, esso non può essere reelegato all'area della inesistenza ossia del giuridicamente irrilevante
	- l'attività contrastante con il giudicato amministrativo è ritenuta dalla giurisprudenza ordinaria come inesistenza (in quanto mero comportamento non riconducibile all'esercizio di potestà amministrativa), nonostante il dato letterale del 21-septies
	- totalmente superata è la riconducibilità all'inesistenza dell'atto affetto da carenza di potere in astratto (emanato da PA diversa da quella cui la legge conferisce il relativo potere, o autorità amministrativa che eserciti potere spettante a potere legislativo o giudiziario)-> la tesi maggioritaria propende oggi per la nullità per carenza di potere, ossia "difetto assoluto di attribuzione" ex 21-septies

### Regime giuridico dell'atto inesistente
- La PA non può esercitare l'autotutela: se il provvedimento non esiste è inconcepibile che possa formare oggetto di ritiro
- Atto non è sanabile: l'eventuale atto "sanante" costituirebbe un provvedimento radicalmente nuovo
- Responsabilità della PA: l'inesistenza dell'atto impedisce di imputarlo alla PA. Di conseguenza non è configurabile responsabilità della Pubblica Amministrazione, venendo rescisso il rapporto di immedesimazione organica, mentre il danno da esecuzione di provvedimento nullo sarebbe comunque danno da provvedimento esistente quindi riferibile alla PA; forse più corretto far dipendere la distinzione non dal tipo di patologia dell'atto, ma dall'elemento soggettivo dell'agente (dolo di questi esclude responsabilità della PA, a prescindere dalla nullità o inesistenza del provvedimento) 
- a fronte di un atto inesistente sembra improbabile che possa sorgere un interesse ad agire per ottenere pronuncia dichiarativa della improduttività di effetti che di per sè l'atto è inidoneo a produrre, essendo immaginabile un'azione tesa alla declaratoria della mera illiceità del comportamento; diversamente il provvedimento nullo, astrattamente idoneo a produrre effetti, configura l'interesse ad agire per la dichiarazione di nullità
