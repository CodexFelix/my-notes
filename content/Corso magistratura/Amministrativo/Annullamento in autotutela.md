Il potere di annullamento nasce per consentire all'amministrazione l'osservanza obiettiva dell'ordine giuridico e della giustizia nell'esercizio della funzione amministrativa, per la tutela dello stesso interesse pubblico, alla cui soddisfazione è preordinata l'attività amministrativa.
Già prima della riforma del 2005, la giurisprudenza era concorde nel ritenere che l'esercizio del potere di annullamento presupponesse, oltre alla illegittimità dell'atto, anche la valutazione in ordine alla rispondenza della sua caducazione ad un interesse pubblico, non solo attuale e concreto, ma anche prevalente rispetto ad altri interessi militanti per la sua conservazione.
L'annullamento d'ufficio si differenziava nettamente da quelli giudiziario, di controllo e di ricorso amministrativo - questi ultimi comportanti la doverosa eliminazione dello stesso.
Il provvedimento poteva essere annullato in autotutela solo se, accanto al vizio di legittimità, fosse sussistito un interesse pubblico che ne giustificasse la rimozione, tenendo conto degli interessi dei destinatari e dei controinteressati ed entro un termine ragionevole.

L'art. 21-nonies ha recepito gli approdi giurisprudenziali e ha modulato l'annullamento in autotutela come strumento volto non tanto a rimuovere il vizio quanto a perseguire l'interesse pubblico, adattando il rapporto alle esigenze della collettività.
Presupposti sono:
- originaria illegittimità dell'atto
	- i dubbi circa l'annullabilità in autotutela anche dei vizi formali/procedurali non influenti (21-octies c. 2) è stata risolta negativamente dalla riforma del 2014 che ha finito per avallare la tesi sostanzialistica, già prevalente nella giurisprudenza amministrativa
- ricorrenza di un interesse pubblico concreto e attuale alla sua rimozione (diverso dal mero ripristino della legalità violata)
	- postula una comparazione con gli altri interessi coinvolti nel procedimento; in tale ottica rilevano i caratteri dell'attualità e concretezza elaborati dall'esperienza giurisprudenziale
	- la norma sottende un vincolo motivazionale, che impone all'amministrazione di palesare sempre le ragioni della scelta, anche laddove ricorrano valori o interessi pubblici di carattere autoevidente (per scongiurare il riaffiorare di un interesse pubblico in re ipsa). Le peculiarità della fattispecie possono giustificare un'attenuazione del vincolo motivazionale, che non deve mai. tradursi nella sua omissione: Ad. Plen. 8/2017 (annullamento in autotutela di titolo edilizio in sanatoria) pur affermando la cogenza dell'obbligo di motivazione ha precisato la rilevanza ed autoevidenza degli interessi pubblici tutelati che attenuano l'onere motivazionale che insiste in capo alla PA, al punto che potrà risultare osservato per il tramite del richiamo alle pertinenti circostanze in fatto ed il rinvio alle disposizioni di tutela che risultano in concreto violate; Ad. Plen. 9/2017 (ordine di demolizione di manufatto abusivo) - la natura doverosa e sanzionatoria (che esclude l'incolpevolezza del privato) dell'atto di ritiro esclude la pertinenza del richiamo alla motivazione dell'interesse pubblico, anche qualora sia decorso un notevole lasso di tempo.
	- Analogo ragionamento può operarsi con riferimento ai casi di annullamento in autotutela doveroso ricavabili dalla manualistica: ottemperanza a decisione del GO passata in giudicato in cui un atto amministrativo sia stato ritenuto illegittimo (art. 4 LAC); decisione negativa di un autorità di controllo cui non competa direttamente il potere di annullamento; l'annullamento di un atto consequenziale dell'annullamento (giurisdizionale o amministrativo) dell'atto presupposto. In questi casi si assiste ad un temperamento del carattere discrezionale del potere di autotutela
- ragionevolezza del termine entro il quale l'atto di ritiro è adottato dalla PA

In generale, l'esercizio dell'autotutela non è coercibile da parte del privato, non sussistendo alcun obbligo di provvedere su un istanza volta a ottenere un ripensamento su un precedente provvedimento. Di conseguenza in tale ambito è da escludersi l'operatività del meccanismo del silenzio rifiuto e i relativi rimedi ex 117 cpa (C. St. V 7655/2019). V'è in realtà un orientamento minoritario che ritiene sussistente in via generale un obbligo dell'amministrazione di esprimersi sulle istanze di riesame proposte dal privato nei confronti dell'atto amministrativo (e conseguente possibilità di esperire ricorso avverso il silenzio-inadempimento).

E' doveroso l'annullamento in autotutela per illegittimità dell'atto amministrativo per contrarietà con il diritto comunitario?
- La CGUE Kuhne (2004) ha affermato che il potere di autotutela amministrativa non diviene vincolato per l'illegittimità comunitaria; anche dinanzi a questo vizio, l'annullamento rimane subordinato alla valutazione della sussistenza di un preminente interesse pubblico alla sua rimozione, alla ponderazione del valore della certezza del diritto e dell'affidamento, che rappresentano principi generali dell'ordinamento comunitario.
- La giurisprudenza nazionale si è omologata al pensiero dei giudici comunitari

### Il fattore tempo e la tutela dell'affidamento: il "termine ragionevole"
L'esigenza di delimitare temporalmente l'esercizio di un potere, specie quello di autotutela, costituisce da sempre un valore irrinunciabile in quanto il consolidarsi di situazioni giuridiche per effetto del decorso del tempo fa sì che l'eliminazione dell'atto possa determinare più danni che vantaggi.

Secondo un consolidato orientamento, infatti, il tempo rientra nella categoria dei fatti giuridici oggettivi ed è idoneo a sortire i propri effetti sui rapporti giuridici, sia privatistici che pubblicistici, indipendentemente dall'atteggiamento psicologico dei soggetti interessati.
Il tempo rileva sia con riferimento ai poteri esercitabili dalla PA (consumazione: es. decadenza dei termini perentori per i procedimenti sanzionatori o il silenzio significativo o l'invalidità del provvedimento non rispettoso dei termini), sia con riferimento alle situazioni giuridiche dei privati (es. decadenza da prolungato mancato esercizio delle facoltà inerenti ad un rapporto derivante da provvedimento amministrativo, come nel caso del permesso di costruire per mancato rispetto dei termini di inizio lavori e completamento dell'opera) anche in caso di prescrizione (2934 cc) estensibile ai rapporti con la PA.

Nell'ambito dell'autotutela decisoria si è passato dal principio della modificabilità delle posizioni giuridiche per effetto del decorso del potere in base alla concezione dell'inesauribilità del potere pubblico ad una visione più inclusiva degli interessi degli amministrati, ad una rimeditazione dell'azione amministrativa, progressivamente più attenta al valore della certezza giuridica.

Così l'art. 21-nonies ha provveduto a circoscrivere l'annullamento in autotutela mediante il richiamo a "un termine ragionevole", formula che non quantifica il termine dell'azione e che ha voluto adattare la misura del tempo alle circostanze del caso concreto.
Il richiamo ad un parametro elastico e indeterminato ha finito inevitabilmente con il relativizzare il termine di esercizio del potere, ancorandolo alle peculiarità del caso concreto, in tal modo favorendo interpretazioni non sempre univoche e foriere di incertezze giuridiche e dubbi interpretativi:
1. Secondo un orientamento la ragionevolezza del termine va valutata sulla base del grado di complessità delle circostanze e degli interessi coinvolti nella vicenda;
2. secondo altro orientamento, alla stregua dell'atteggiamento psicologico del destinatario dell'annullamento (buona fede, mala fede, conoscenza di vizi del provvedimento)

Quanto alla decorrenza del dies a quo, la Plenaria 8/2017 ha affermato che il semplice decorso non consuma di per sè il potere di adozione del provvedimento di autotutela: ==soltanto la scoperta da parte della PA dei fatti e delle circostanze poste a fondamento dell'atto di ritiro consente il decorso del termine ragionevole contemplato per il suo esercizio== (così anche Cons. St. IV 7831/2019, che attribuisce rilevanza come dies a quo al momento in cui l'amministrazione è venuta concretamente a conoscenza del vizio)

### Il nuovo termine rigido di 18 mesi per provvedimenti favorevoli
La L. 124/2015 ha precisato la ragionevolezza del termine di annullamento, prevedendo che il riesame deve avvenire entro un termine comunque non superiore a 18 mesi dal momento dell'adozione dei provvedimenti di autorizzazione o attribuzione di vantaggi economici, inclusi i casi in cui il provvedimento sia formato con silenzio assenso (art. 20 L. 241). La norma è richiamata pure per la SCIA dall'art. 19.

Si tratta di un'innovativa regola generale che sottende al rapporto tra potere pubblico e privati: una regola di certezza dei rapporti, che rende immodificabile l'assetto consolidatosi nel tempo.

Permangono delle questioni controverse sul piano applicativo:
1. Il termine dei 18 mesi assorbe quello generale della ragionevolezza o è possibile accertare un termine ragionevole più basso? Soccorre la lettera testuale "un termine ragionevole, comunque superiore a 18 mesi" - sì che il termine di 18 mesi è un massimo all'intero del quale il giudice potrà accertare il termine elastico
2. quanto agli atti ricompresi nel termine di 18 mesi, si ritiene corretto adottare una lettura sostanzialistica, sì da ricomprendere tutti gli atti attributivi di vantaggi giuridici od economici, a prescindere dal nomen iuris di "autorizzazione" impiegata dal legislatore. E' chiaro il richiamo anche alle autorizzazione formate con silenzio assenso e il rinvio dell'art. 19 alla DIA SCIA CILA