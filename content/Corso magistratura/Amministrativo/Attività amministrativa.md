### Definizione
Azione amministrativa: attività svolta dalla PA e funzionalizzata alla cura concreta dell'interesse pubblico, con lo scopo di perseguire i fini stabiliti dalla legge.
E' possibile individuare 2 elementi per sussumere un'attività nella species amministrativa:
1. Soggettivo/formale: riconducibilità (imputabilità) dell'attività a soggetti qualificabili come pubblici (nozione non più solo formale, ma anche privati equiparati a certi fini alla PA dalla legge, art. 7 c. 2 cpa)
2. Oggettivo/sostanziale (anche teleologico): attività volta alla cura dell' interesse pubblico, per perseguire fini stabiliti dalla legge.

Secondo la tripartizione montesquieuiana, l'attività amministrativa è riconducibile al potere esecutivo che è tale se ed in quanto esegua i comandi fissati dalla legge, ==non autodeterminando i fini, ma attuando gli scopi da essa stabiliti.==

### Differenza con attività politica:
- Gli atti politici, in quanto provenienti dal vertice dell'apparato amministrativo, non attuano fini stabiliti dalla legge, ma autodeterminano i fini. Sono atti teleologicamente liberi nei fini, nelle forme, nelle procedure, nella motivazione (non necessaria) e privo di vincoli giuridici - pertanto insindacabile.
- Anche in assenza del vecchio art. 31 TUCDS, oggi 7 c.p.a., il sindacato giurisdizionale sugli atti politici è impossibile, mancando un parametro legale su cui giudicarli (art. 101 c. 2 Cost., sottoposizione del giudice alla legge) - il giudice non potrà usare parametri diversi, ad es. etici, economici o politici.
- Non condivisibile la tesi minoritaria secondo cui anche l'attività politica, in quanto volta alla cura di interessi pubblici, rientra in quella amministrativa. L'attività politica è infatti carente della funzionalizzazione nei fini e quindi libera da vincoli giuridici di legge.

Distinzione con ==atti di alta amministrazione== (es. nomina alte cariche statali):
- gli atti di alta amministrazione, pur se caratterizzati da ampia discrezionalità, sono vincolati al perseguimento degli scopi prefissati dalla legge e mantengono la finalità di cura di interessi pubblici nel caso concreto. Sono quindi sindacabili nel generale giudizio di legittimità del GA (Art. 7 c.p.a.), sia pur nei ristretti limiti dovuti all'ampia discrezionalità che li caratterizza.

La giurisprudenza tende a dare una lettura molto restrittiva del concetto di atto politico: 
- per evitare di dichiarare il difetto assoluto di giurisdizione e quindi negare la tutela al privato (24 e 113 Cost.), in ragione dell'immunità/insindacabilità giudiziale delle decisioni politiche (TAR Lazio Roma III 176/2019) - evitare vuoti di tutela giurisdizionale in contrasto con i valori costituzionali, devono essere individuati in maniera molto rigorosa.
- la restrizione degli spazi dell'azione politica è dovuta alla presenza di vincoli giuridici sempre più intensi, nonché a scelte del legislatore che restringono lo spazio dell'operatività degli atti *stricto sensu* politici (Cass. SU 18829/2019, che ha negato il carattere di atto politico alla delibera del Consiglio dei Ministri all'esito del procedimento dell'art. 14-quater L 241/90)

##### Limiti agli atti politici:
- Tradizionalmente si riteneva l'unico limite per gli atti politici fosse rispetto della Costituzione, con il controllo della Corte costituzionale sulla legittimità di leggi o atti aventi forza di legge o in sede di conflitto di attribuzione su qualsiasi atto lesivo delle competenze costituzionalmente attribuite (Cons. St. V 4502/11)
- Oggi le nuove frontiere del diritto amministrativo portano a prevedere limiti giuridici volti al perseguimento di specifici fini anche attraverso atti politici:
	- ordinamento comunitario, dopo aver sancità responsabilità degli Stati, a partire dalla nota sent. Francovich (1991) - determina responsabilità dello Stato anche l'atto della PA o del potere legislativo violativo del diritto comunitario
	- Persino la legge non ha spazi di libertà politica nelle aree caratterizzate dalla presenza di vincoli comunitari (SU 2009 Cass. hanno tuttavia configurato talae responsabilità come da fatto lecito, per via della sua peculiare natura)
- L'ordinamento nazionale prevede per alcuni atti politici il rispetto dei ==vincoli procedurali==. L'atto, sebbene libero nel fine, deve seguire procedure che tutelino diritti e assicurino garanzie. (es. art. 46 TUEL sulla revoca degli assessori comunali, che richiede una particolare procedura con preventiva comunicazione al Consiglio comunale ai fini del dibattito sulla revoca).
- Anche in assenza di una legge puntuale, vi sono principi - sia generali che immanenti ad un determinato settore - che consentono di individuare un fine dell'atto e che danno sostanza a diritti e interessi, da tutelare negando la natura politica dell'atto valutando la sussistenza del requisito oggettivo dell'atto e, specularmente, la sussistenza di un interesse protetto giustiziabile in capo al privato (Cass. SU 16305/2016)

### Attività amministrativa è diversa da quella normativa
L'attività normativa, per certi versi assimilabile a quella politica, della PA non è volta alla cura concreta dell'interesse pubblico. Essa, traducendosi ad esempio nell'emanazione di un regolamento, fissa regole generali, innovative ed astratte. Non è volta alla cura concreta dell'interesse pubblico. 
Si tratta di una fonte del diritto non qualificabile come atto amministrativo, ma come atto normativo. In questo senso si spiega la giurisprudenza degli anni 90 che nega il sindacato impugnatorio di annullamento per i regolamenti, consentendo invece la disapplicazione (strumento di risoluzione dei conflitti tra norme previsto dalle preleggi).

### Classificazioni dell'attività amministrativa
In base a un criterio organizzativo (ripartizione tra uffici):
- amministrazione attiva, attività (deliberative e esecutive) con cui la PA agisce per realizzare i propri fini
- consultiva, attività dirette a fornire pareri consigli direttive o chiarimenti alle autorità (di amm. attiva) che devono provvedere su un determinato oggetto
- di controllo, dirette a sindacare secondo diritto (controllo di legittimità) o secondo le regole di buona amministrazione (di merito), l'operato degli agenti cui è demandata l'amministrazione attiva.

Altre classificazioni, pur prive di rilevanza giuridica, che consentono di evidenziare tratti peculiari dell'azione della PA:
- attività sostanziale (cura degli interessi affidati alla PA) e organizzativa (creazione strutture strumentali a attività sostanziale)
- attività giuridica (atti e negozi giuridici di diritto pubblico; manifestazioni di volontà basate su processo di apprendimento e rappresentazione della realtà, come pareri, certificazioni e ordini) e materiale (di mera esecuzione di atti amministrativi o adempimento di doveri cui l'Amministrazione è tenuta senza necessità di previa deliberazione o attività svolte nell'esercizio di un pubblico servizio).
- attività discrezionale (comunque volta a perseguire interesse pubblico finalizzato dalla legge, a differenza dell'autonomia privata o dell'atto politico, che sono libere nei fini) o vincolata 
- attività provvedimentale e procedimentale (avente il procedimento sempre maggiore importanza, quale vera forma di esercizio del potere - di cui la decisione costituisce un mero riepilogo e formalizzazione)
- attività unilaterale e consensuale (accordi tra privati o fra PA, artt. 11 e 15 L. 241/90; o accordi di programma, 34 TUEL) dell'amministrazione, a testimonianza del superamento del dogma dell'imperatività e unilateralità del potere pubblico.
- attiva e omissiva (silenzio è una forma di esercizio del potere sindacabile dal giudice ex 7 cpa). Tradizionalmente l'unica azione proponibile al GA era quella di annullamento; con il riconoscimento dell'azione risarcitoria, nonché di quella di accertamento e condanna, è possibile che si ricorra al GA non per contestare un atto, ma per contestare comportamenti amministrativi (a loro volta distinti in comportamenti quali esercizio immediato del potere ex L. 241/90 e comportamenti espressione dell'esercizio mediato e connesso del potere).
- pubblicistica e privatistica (quest'ultima è comunque attività di diritto pubblico retta da leggi pubblicistiche). Non è corretto sostenere infatti che l'attività privatistica non sia attività amministrativa. I contratti pubblici, nonché i rapporti di pubblico impiego privatizzato ex art. 2 TUEL e 5 TUPI, le partecipazioni sociali ex art. 1 c. 3 TUSP (ai sensi dell'art. 30 ult.co. D.lgs. 50/2016) compongono nel loro complesso l'azione amministrativa; talché soggiacciono ai principi e fanno parte di un'attività complessivamente orientata al perseguimento dell'interesse pubblico. Bisogna quindi distinguere il regime giuridico dell'atto (certamente privatistico) da quello dell'azione (pubblicistica e soggetta alle regole, ai controlli e alla responsabilità della PA ex art. 97 Cost.) in cui tale atto confluisce

