___
Fonti:
In costituzione il principio non è citato espressamente, ma è ricavabile da una serie di disposizioni:
- Artt. 19 TUE e 262 TFUE e giurisprudenza CGUE che lo considera principio comune al sistema europeo come comunità di diritto basata sulla legalità quale fattore di coesione
- 95, 97 Cost, organizzazione della PA in base alla legge.
- Riserve di legge a garanzia dei diritti del cittadino (13, 23 e 42 c. 3 Cost.)
- Giurisdizione soggetta alla legge (24, 101, 103 e 113 Cost.)
- Art. 1 L. 241/90
______________

==La legalità, definita il principio dei principi, assume particolare rilevanza nel diritto pubblico e amministrativo, dov'è forte, sostanziale, intrinseca== - a differenza del diritto civile, in cui è sufficiente che l'atto non sia contrario alla legge (debolissima) o che la legge autorizzi una attività con delega in bianco (debole).
Ciò non è possibile nel diritto amministrativo, se non in casi eccezionali, in cui l'urgenza non è compatibile con la delega (es. ordinanze libere, poteri impliciti, regolamenti indipendenti).

Ratio di garanzia rispetto all'abuso del potere: Le ragioni dell'importanza della legalità nel diritto pubblico sono da ricondursi al ruolo centrale che essa svolge nella ==tutela del cittadino di fronte al rischio dell'esercizio non corretto e arbitrario del potere pubblico==, fondamentale in uno Stato di diritto (e non di polizia!).

L'attività amministrativa è concretizzazione dei comandi fissati dalla legge, in ciò differenziandosi dall'atto politico, per la ==raffrontabilità dell'atto amministrativo con la previsione che vincola il potere pubblicistico==.

Distinzione terminologica tra:
- legalità, necessità di una fonte legale al potere (formale)
- legittimità, regime giuridico dell'esercizio del potere e regole che la PA deve seguire nell'esercizio dello stesso (legalità sostanziale)

3 accezioni del principio di legalità:
1. Debolissima, divieto di derogare alla legge con prefernza della legge e prevalenza in caso di contrasto di questa sul provvedimento (ex art. 5 LAC il giudice non potrà applicare un provvedimento se contrastante con la legge)
2. Debole, legge non solo come vincolo (non contrastabile) ma come fattore di legittimazione (base legale), solo nell'an, con possibilità di deleghe in bianco (senza vincoli su modi, regole e contenuti dell'attività amministrativa)
3. Forte (condiviso da Consulta, Cassazione e Cons. Stato): di tipo sostanziale, necessità che la base legale fissi le regole che limitino e vincolino (non solo nell'an ma nel quomodo) il potere dal punto di vista del procedimento, dell'autorità che lo deve emanare, degli effetti, dei contenuti e dei limiti principali all'esercizio del potere stesso
4. Fortissima (nella prospettiva CEDU per il diritto sostanzialmente punitivo). Non è sufficiente una base legale, ma che tale legge sia giusta (non solo loi, ma qualitè de la loi), quindi chiara, precisa, prevedibile, equa e che fissi garanzie sostanziali per il privato in termini procedurali, economici e processuali.

#### Rapporti tra riserva di legge e principio di legalità
Riserva di legge è in interrelazione con il principio di legalità, la cui portata cambia a seconda che vi sia una riserva assoluta, relativa o non vi sia alcuna riserva:
- in caso di riserva assoluta (es. 13 Cost.) la legge deve non solo disciplinare la materia, ma fissare le regole in modo completo e compiuto - senza spazio per regolamenti se non per quelli esecutivi, così come non v'è spazio per un potere discrezionale, potendo residuare solo quello vincolato.
- relativa (es. 42 e 97 Cost.). Sono ammesse norme di legge incomplete integrabili in via attuativa, con possibili regolamenti integrativi e poteri limitatamente discrezionali che colmino il vuoto normativo. 
- assenza di riserva: possibili regolamenti anche autonomi e esercizio di potere latamente discrezionale, ma non libero nei fini (in quanto sempre fissati dalla legge medesima.

#### Corollari del principio di legalità:
- tipicità e nominatività dei provvedimenti amministrativi: diversamente dal diritto privato, non sono ammessi provvedimenti diversi o con contenuto diverso da quello previsto dalla legge, atipici o misti
- eccezionalità dei casi di esecutorietà del provvedimento amministrativo (esecuzione dei provvedimenti contro la volontà del privato *manu militari*)
- eccezionali i casi di atti che formano certezze legali privilegiate: opera generalmente il principio *tempus regit actum*, secondo cui l'amministrazione deve applicare la legge vigente al momento dell'esercizio del potere e non quella precedente; è vietata la retroattività dei provvedimenti sfavorevoli e non è possibile ricorrere all'analogia in malam partem.
- se manca una legge, si verterà in ipotesi di carenza di potere che produrrà, a seconda della tesi adottata, inesistenza o nullità del provvedimento. Viceversa se c'è una legge, ma è violata, si avrà invalidità ex art. 21-octies.

#### Temperamenti alla legalità
La legalità sostanziale forte o addirittura fortissima, rinforzata dalle riserve di legge, conosce dei temperamenti in almeno 3 istituti che ne comportano un'attenuazione (se non addirittura degradazione):
1. poteri impliciti (implied powers): potere riconosciuto dalla giurisprudenza all'Autorità amministrativa indipendente di emanare norme di adeguamento delle regole tecniche di un settore anche in mancanza di un'investitura legislativa. Devono completare poteri espliciti (non sono poteri autonomi) e devono essere neutri, di rule making (e non di decision making). La natura implicità del potere deve essere rafforzata dalla legalità procedurale, secondo il meccanismo del *notice and comment* e della legalità pubblicitaria.
2. ordinanze di necessità ed urgenza (art. 54 c. 4 TUEL) [[Ordinanze straordinarie di necessità ed urgenza]]: la legge fissa solo i presupposti e gli interessi nel procedimento, ma non il contenuto del provvedimento (che sarà nominato ma atipico dal punto di vista contenutistico). Compressione dei diritti del cittadino compensata da rigorosità dei presupposti (deve trattarsi di extrema ratio), inderogabilità dei principi fondamentali e dei diritti inviolabili sanciti dalla Costituzione e dal diritto europeo, dalla motivazione rafforzata, dalla temporaneità dell'atto e dal ==sindacato giudiziale sulla proporzionalità dell'esercizio del potere==.
3. regolamenti indipendenti [[Regolamenti statali#^268645]](art. 17 c. 1 lett. e L. 400/1988), a loro volta distinti tra:
	 - regolamenti praeter legem, che intervengono in materie in cui manca una legge puntuale; si dubita della possibile concreta configurabilità, data la completezza dell'ordinamento e l'applicabilità di principi e norme generali in casi dubbi.
	 - regolamenti indipendenti propriamente detti, non autorizzati da alcuna norma di legge, pongono problemi non solo con la legalità sostanziale (come quelli praeter legem), ma pure con quella formale

Legalità assume connotati ancora più forti con il diritto amministrativo sostanzialmente punitivo, in cui la legge deve assumere requisiti identici a quelli della legge penale.

- art. 391-quater c.p.c. consente la revocazione delle sentenze passate in giudicato del giudice civile che incidano su diritti di stato in caso di condanna da parte della Corte EDU che imponga la rimozione del giudicato. Norma estensibile al processo amministrativo ex art. 39 c.p.a.


___
Giurisprudenza
Sulla irretroattività della legge sfavorevole:
- C. cost. 129/2016
- C. cost. 223/2018

Sulla retroattività della legge più favorevole 
- C. cost. 63/2019
- 32/2020
- 18/2020
- C. cost. 68/2021: art. 30 c. 4 L. 87/1953 ha stabilito la cessazione degli effetti del giudicato per la sanzione della patente di guida

Sulla legalità procedurale
- C. cost. 84/2021: nemo tenetur se detegere e

Sulla proporzionalità
- C. cost. 185/2021: Sulla violazione degli obblighi informativi da parte dei gestori di sale da gioco

Sul ne bis in idem
C. cost. 149/2022: sull'art. 649 c.p. perché in contrasto con divieto del ne bis in idem anche eterogeneo