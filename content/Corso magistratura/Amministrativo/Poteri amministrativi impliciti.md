Poteri che la PA esercita ==in assenza di una formale legge di investitura, in quanto necessari al fine di perseguire il soddisfacimento dell'interesse attribuito quale fine istituzionale dalla legge==, per il quale la legge stessa attribuisce espressamente altri poteri alla medesima Amministrazione (poteri "concomitanti" o "consequenziali").
E' evidente come la portata e il rigore del principio di stretta legalità  (art. 97 Cost., attribuzione espressa dei poteri dalla legge, *enumerated powers*) sono messi in discussione.

E' discussa la loro ammissibilità: Ci si chiede se sia possibile un modello di ==amministrazione per obiettivi==, in forza del quale è sufficiente l'attribuzione alla PA di uno scopo istituzionale, per evincere da tale circostanza il conferimento ad essa di tutte quelle competenze che risultino necessarie per il raggiungimento di tale scopo, secondo un modello non più rigido basato sulla legalità, ma ==mobile e flessibile, connesso ai principi di sussidiarietà e proporzionalità e ad una concezione debole del principio di legalità==.

#### Precisazioni
1. La questione dei poteri impliciti si pone nell'azione amministrativa consistente nell'==esercizio di un potere pubblicistico autoritativo, e non nell'attività di autonomia privata della PA==, posto che in tale ultima evenienza la stipulazione di contratti innominati è insita nella disciplina di diritto comune (1322 c. 2) e non c'è bisogno di ricorrere alla teoria di cui si discorre
2. Il tema dei poteri impliciti ==non ha alcuna connessione con la questione degli atti impliciti==, che viene in rilievo quando provvedimenti amministrativi producano effetti ulteriori rispetto a quelli indicati nell'atto formale dell'Autorità. Gli atti impliciti non pongono problemi con il principio di legalità, dato che poggiano su una base formale di legittimazione all'esercizio del potere, venendo invece in rilievo una questione di interpretazione degli effetti inespressi voluti dalla PA e prodotti dall'atto.
3. Il modello delle competenze non scritte, relativamente nuovo al nostro sistema, è ben noto ad altri ordinamenti così come a quello comunitario (352 TFUE, azione necessaria per raggiungere obiettivi di cui ai trattati senza che questi abbiano previsto potere). 
	- Il modello è conosciuto in germania (ungeschriebene Gesetz-gebungskompetenz) 
	- modello americano dei powers authorized by the Constitution that, while not stated, seem implied by powers that are expressly stated, formalizzato nel parere reso nel 1791 da Alexander Hamilton.
	- il modello dei poteri impliciti è un istituto riconosciuto dal diritto internazionale pubblico, posto che i trattati internazionali spesso contengono previsioni che attribuiscono poteri che, pur non espressi, sono necessari per la ragionevole applicazione delle regole esplicate nello stesso trattato per il raggiungimento dei suoi scopi.

### Rapporti con il principio di legalità
Sulla portata del concetto di legalità ci sono due orientamenti:
1. Legge come fondamento necessario e imprescindibile di ogni potere autoritativo, come garanzia per il privato, che va protetto dall'esercizio di poteri non previsti e le cui esigenze prevalgono su quelle opposte di efficienza e funzionalità: si esclude ogni configurabilità ai poteri impliciti. Sarebbe inconcepibile per questo orientamento che una norma formulata in modo vago ed indeterminato conduca a riconoscere al soggetto pubblico spaazi di manovra rbitrari, che non trovino nella legge sufficiente ed adeguata copertura.
2. Legalità giustifica poteri impliciti, purché strumentali a realizzare il fine esplicito per il quale sono collegati. Prevalgono le esigenze di funzionalità rispetto a quelle di garanzia; si osserva che una lettura troppo rigida della legalità determinerebbe una sclerotizzazione dell'azione amministrativa, data l'impossibilità per il legislatore di prevedere in via preventiva ogni situazione concreta potenzialmente contingente all'esercizio del potere.
	- Tesi oggi preponderante, fondata su un interpretazione meno rigorosa del principio di legalità e sui riferimenti operati dall'art. 1 L. 241/90 ai principi dell'ordinamento comunitario.


### Limiti ai poteri impliciti
Dottrina e giurisprudenza, consapevoli della grave ferita inferta dal riconoscimento dei poteri impliciti ai canoni di legalità e al sistema di garanzie apprestate dall'ordinamento agli interessi legittimi, si sono preoccupate di fissare in modo puntuale i limiti di ammissibilità dei poteri impliciti.
1. Devono essere ==indispensabili per consentire l'utile esercizio dei poteri esplicitamente stabiliti==; di conseguenza deve trattarsi di un ==potere di completamento, non solitario==
2. E' necessario un certo ==grado di vicinanza del potere implicito rispetto a quello assegnato==; è ammisibile il potere implicito  solo quando la sua manifestazione rientri nei modi tradizionali di intervento dell'autorità e sia consustanziale al potere originariamente esercitato. (ad esempio è esclusa la deduzione di un potere sanzionatorio da uno di tipo autorizzatorio, per mancanza proprio della connessione sufficientemente stretta e davvero indefettibile) [[Poteri amministrativi impliciti#^e7745e]]
3. ==E' necessaria una motivazione== all'atto, che espliciti la strumentalità della regolazione allo scopo normativamente fissato. Si consente così un reale contraddittorio tra le parti interessate e il sindacato da parte del giudice (che può così verificare se la PA ha operato all'interno del suo perimetro o lo abbia illegittimamente superato).
Tali requisiti, e in particolare la connessione, ==possono essere valutati con minore rigore laddove si sia al cospetto di poteri neutri==, ossia non incidenti in modo diretto nella sfera di libertà e nel patrimonio giuridico-economico dei destinatari.
- Si distingue, in particolare, tra poteri di ==decision making== (assunzioni di determinazioni che si traducono in atto direttamente lesivi della sfera giuridica del privato) e di ==rule making== che, come accade per i poteri ==regolatori delle Autorità Indipendenti, si traducono in apposizioni di regole generali, suscettibili di applicazione a una pluralità di soggetti==.
	- Sono così stati ammessi poteri impliciti con riferimento a poteri regolatori neutri, ad esempio delle Autorità Indipendenti. Nell'attribuire ad esse competenze e poteri, infatti, il legislatore ricorre a norme generali e astratte (per cui è fisiologico che l'enumerazione degli obiettivi sia meno dettagliata), per cui è evidente che la Autorità possa far ricorso a regole ampie e generali in vista dell'attuazione. E' più attenuata l'esigenza del rispetto del principio di legalità, in quanto si tratta di poteri imppliciti in senso improprio, che non sono in grado di mettere in pericolo gli interessi sostanziali di rilievo costituzionale dei soggetti che attingono.
	- Il potere impplicito è stato invece escluso con riferimento a provvedimenti a contenuto ablatorio o sanzionatorio, comunque a poteri che si traducano in misure individuali direttamente lesive [[Poteri amministrativi impliciti#^fc4e3c]]


In via conclusiva si evidenzia che la flessibilizzazione del principio di legalità sostanziale che questa tecnica legislativa determina ==trova una compensazione nel rafforzamento del "principio di legalità procedimentale e pubblicitaria==". Tale principio impone l'irrobustimento delle garanzie procedimentali e partecipative attraverso la pubblicità dell'azione amministrativa, la consultazione dei privati e la cooperazione di tutti i soggetti interessati all'esercizio del potere, in modo di assicurare al potere una legittimazione non dall'alto (dal legislatore sovrano) ma dal basso, mediante il coinvolgimento di privati nell'azione amministrativa. [[]]

--- 
Giurisprudenza:
- Cons. St. VI 126/2018: non è configurabile un potere di ordine esercitabile dall'ANAC nei confronti del responsabile per la prevenzione della corruzione. "In base al principio di legalità, cardine irrinunziabile nello Stato di diritto, compete soltanto alla legge porre nuove norme restrittive della libertà o di modificazione delle competenze da essa stabilite" ^e7745e
- Cons. St. IV 4993/2020: esclude poteri impliciti sanzionatori in capo alle Autorità indipendenti ^fc4e3c

Pareri del Cons. St. sulla partecipazione dei privati
- Cons. St. parere 855/2016; 1767/2016 sui poteri impliciti dell'ANAC alla luce del nuovo codice dei contratti pubblici
- Cons. St. parere 1920/2016 sul potere dell'ANAC di adottare un regolamento volto a disciplinare la procedura relativa all'emissione di pareri di pre-contenzioso (art. 211 c. 1 cpa).

