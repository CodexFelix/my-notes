La nozione di ente in generale è elaboratta dal diritto privato:
>autonomo centro di imputazione di situazioni giuridiche soggettive, che si avvale di persone fisiche, cc.dd. ==organi== per lo svolgimento della propria attività. Attività che nel contesto pubblicistico è rivolta alla cura di interessi collettivi, generali della collettività.

Distinzione tra Stato-Apparato (composizione di enti) e Stato-Comunità, composto dagli amministrati.

#### Eterogeneità strutturale, funzionale e teleologica
Il problema della corretta individuazione degli enti pubblici è complicato dal policentrismo autarchico ed autonomistico che connota la Carta Costituzionale, specie dopo la riforma del Titolo V del 2001. Accanto allo Stato si collocano una molteplicità di enti deputati al perseguimento dell'interesse pubblico.
L'eterogeneità strutturale, funzionale e teleologica ha impedito di creare un modello unitario di ente pubblico, demandando alla giurisprudenza il compito di elaborare =="criteri sintomatici" della natura pubblicistica dell'ente==
- è risultata dirimente l'influenza dei principi europei di ==prevalenza di sostanza sulla forma== e di ==neutralità delle forme==: ciò che rileva non è tanto la qualificazione di un ente, quanto la presenza sul piano sostanziale e teleologico di determinati indici capaci di rivelarne la natura pubblicistica.  E' acquisita la logica comunitaria improntata alla logica delle "geometrie variabili", incentrata sulle finalità perseguite in quel settore di disciplina.
- Ciò non disconoscendo la necessità, in ossequio al principio di legalità che informa l'organizzazione oltre che l'attività della PA (97 Cost.), dell'intervento legislativo in sede di costituzione e successive vicende dell'ente pubblico.

### Pluralismo della PA 
Lo Stato-amministrazione è l'ente pubblico per eccellenza. E' un soggetto che agisce per fini propri, al pari degli altri soggetti pubblici o privati.
Non è l'unico ente pubblico: coesistono altri soggetti dotati di propria capacità, oltre che privata, anche pubblica e che perseguono fini di interesse pubblico.
Vari indici in tal senso:
- art. 2, formazioni sociali
- art. 5, autonomie locali
- 114 Cost., organizzazione amministrativa
- 118 Cost. riparto funzioni amministrative, sussidiarietà sia orizzontale che verticale (autonoma iniziativa dei cittadini)

### Conseguenze della qualificazione di un ente come pubblico
- Privilegi e diritti speciali normalmente non conosciuti dai comuni mortali:
	- potere di adottare atti unilateralmente incisivi nella sfera giuridica altrui
	- autarchia: potere di amministrare i propri interessi alla stregua di come viene svolta l'attività amministrativa dello Stato, con medesimi caratteri ed efficacia
	- autotutela amministrativa: potere di risolvere i conflitti senza ricorrere all'autorità giudiziaria (revoca ed annullamento d'ufficio). Statuto del tutto opposto rispetto a quello privato:, in cui l'autotutela è totalmente vietata, con le sole eccezioni dell'eccezione di inadempimento e mutamento condizioni patrimoniali ex artt. 1460 e 1461 c
	- esecutorietà, possibilità di eseguire coattivamente i provvedimenti
	- autodichia: autodecisione sui ricorsi amministrativi
	- recesso e risoluzione unilaterali
	- potere di auto-organizzazione, di dettare in via statutaria o regolamentare, le regole fondamentali della propria organizzazione. Si distingue tra atti di macro-organizzazione, con cui definiscono le linee fondamentali di organizzazione, individuano uffici di maggiore rilevanza e conferiscono titolarità, nonché determinano dotazioni complessive; e atti di micro-organizzazione, organizzazione minuta e gestione dei rapporti
	- esclusione dalla disciplina fallimentare (art. 1 l. fall.), non però per le società pubbliche, per le quali opereranno anche le norme del codice civile, sul concordato preventivo e sull'amministrazione delle grandi imprese in crisi (Cass. civ. 5346/2019, richiamante l'art. 14 D.lgs. 175/2016)
	- Disciplina peculiare per i beni demaniali: non suscettibili di esecuzione forzata, nè di espropriazione per pubblica utilità salvo casi eccezionali previsti dal TU espropriazione (art. 4 DPr 327/2001)
	- Possibilità di espropriare imprese o categorie di imprese ex artt. 43 Cost.
	- Delitti contro la PA
- Limiti: funzionalizzazione dell'attività alla cura dei fini pubblici stabiliti dalla legge:
	- assoggettamento alle regole sul procedimento amministrativo (L. 241/90), esteso anche alle società a partecipazione pubblica prevalente (art. 29)
	- limiti ai provvedimenti amministrativi a) obbligo di motivazione, b) regime di invalidità molto più esteso (comprendente anche vizi procedimentali), c) controllo anche della funzionalità alla cura dell'interesse pubblico (vizio di eccesso di potere), d) generale forma scritta (sia per atti, che contratti che accordi), e) sottostanno al potere straordinario di annullamento governativo e al ricorso straordinario al Presidente della Repubblica
	- anche l'attività privatistica (o negoziale) della PA non è mai libera nei fini, ma sottoposta a un controllo giudiziale in quanto sempre strumentale alla cura dell'interesse pubblico
	- limiti alla disposizione dei beni pubblici (822 ss cc), nonché in normativa speciale
	- vincoli di bilancio e proceduralizzazione dei pagamenti con emissione dei mandati di pagamento
	- rapporto di lavoro, anche dopo la privatizzazione (ad opera del D.lgs. 29/1993, poi cristallizzata nel TUPI, novellato nel D.lgs. 150/2009 e L. 124/2015), conosce peculiarità dovute alla soggettività pubblica del datore di lavoro: l'assunzione è preceduta da una procedura concorsuale, gli atti con cui l'amministrazione gestisce il rapporto di lavoro rimangono finalizzati alla cura dell'interesse pubblico. Ciò comporta l'assoggettamento alla rispondenza all'interessa pubblica nonché a regole motivazionali e procedimentali (di natura essenzialmente pubblicistica)
- Sindacato giurisdizionale (art. 7 c. 2 cpa)
	- la natura pubblicistica dell'ente comporta l'assoggettamento del contenzioso relativo ai suoi provvedimenti (e nelle materie di giurisdizione esclusiva anche delle condotte connesse all'esplicazione dei detti poteri) alla giurisdizione del GA.
	- Non sono devolvibili le controversie tra due soggetti privati, neppure se connesse a quelle di pertinenza del GA (Ad. plen. 2/2017)

### Criteri classici per distinguere enti pubblici da privati
- Riserva di legge (art. 4 L. sul "parastato" 70/1975, 95 e 97 Cost.): relativa, solo l'istituzione dell'ente e l'individuazione degli organi fondamentali e attribuzioni devono avvenire per legge, potendo essere integrate dal potere esecutivo e da quello di autoregolamentazione dell'ente stesso.
- La riserva può essere assolta anche mediante un ==riconoscimento legislativo non esplicito==, basato su una previsione degli elementi sintomatici della natura pubblicistica di un ente (Cons. St. 858/2018; Cass. SU 17748/2016, Sez. VI 3387/2016), con conseguenti problemi di interpretazione. Secondo la dottrina più accreditata gli indici di riconoscimento sono i seguenti: ^b57e1f
	- sistema di controlli pubblici (Statali o Regionali), tanto meno intensi quanto maggiore l'autonomia dell'ente
	- ingerenza dello Stato o altra PA nella nomina e revoca dei dirigenti o nell'amministrazione dell'ente
	- spese di gestione partecipate dallo Stato o altra PA
	- potere di direttiva dello Stato nei confronti degli organi, per raggiungere determinati obiettivi
	- finanziamento pubblico istituzionale
	- costituzione a iniziativa pubblica: se la Costituzione riserva tale potere solo allo Stato e alle Regioni, gli artt. 112 ss. TUEL (D.lgs.167/2000) hanno conferito il potere a Comuni e Province di costituire aziende municipali anche consortili, istituzioni, società di capitali costituite o partecipate da enti locali per lo svolgimento di attività anche economiche
- Criteri minoritari:
	- criterio della creazione: istituzione della PG direttamente dallo Stato
	- fine pubblico (Zanobini), da ritenersi superato per la diffusione di enti pubblici di carattere imprenditoriale
	- criterio dei poteri pubblici (es. di certificazione, statutari, disciplinari)
	- criterio della supremazia rispetto agli altri soggetti (potere normativo o tributario), superato per l'avvento di enti operanti in campo economico alla stregua di criteri imprenditoriali
> Nessuno dei criteri fin qui indicati è da solo autosufficiente e decisivo: lo è il criterio della creazione per legge (perché può essere non chiara e un ente pubblico non sempre crea ma spesso modifica o regola ente preesistente), quello dell'entificazione da parte di altro ente pubblico (l'ente pubblico può creare anche soggetti privati nell'esercizio della sua autonomia di diritto privato); plurivoci sono il criterio del fine, della supremazia e dei poteri pubblicistici, in quanto compatibili anche con gli enti privati di interesse pubblico. Lo stesso per i parametri dei controlli e delle ingerenze dello Stato, estensibili anche alle società di interesse pubblico.
> La qualificazione pubblicistica di un ente non è suscettibile di definizione univoca, ma è un'attività ermeneutica preordinata al fine di formulare un ==giudizio finale unitario e sintetico== (SU 11983/2017, sulla natura dell'impresa ferroviaria; SU 24737/2016 sulla natura della centrale di committenza).

Sebbene finora sia mancata una precisa indicazione legislativa dei singoli enti pubblici, una prima apertura si è avuta con riferimento alla Legge Tremont (DL 78/2010 conv in L 122/2010), nella quale il Legislatore rinvia, ai fini del contenimento delle spese in materia di pubblico impiego, per l'individuazione delle PA ad un ==elenco disposto dall'ISTAT e pubblicato in GU entro il 31 luglio di ogni anno.==

Sul punto, meritano di esssere segnalate SU 12496/2017 e Cons. St. VI 2515/2015, secondo cui l'inserimento nel conto consolidato elaborato dall'istat ai sensi della L. 311/2004 e 196/2009 e nel relativo elenco soccorre qualora non sia evidente che l'organismo esaminato sia una PA: l'elenco non ha natura costitutiva della natura pubblica dell'organismo stesso, venendo in considerazione su altro profilo quale definizione di unità istituzionale pubblica, di derivazione comunitaria.

In definitiva è possibile individuare 4 elementi FONDAMENTALI tipici degli enti pubblici:
1. Necessarietà: sono enti che devono per forza esistere, la cui sopravvivenza prescinde dalla copertura dei costi e dei risultati che essi ottengono
2. Operano al di fuori del mercato: non sono imprese e non producono beni o servizi per ragioni di lucro
3. Producono beni per la collettività: sia attraverso attività amministrative sia materiale sia con erogazioni pubbliche
4. Sono finanziati dalla collettività, si nutrono dell'imposizione fiscale.

### Formalismo vs sostanzialismo e essenzialismo vs funzionalismo

^8cc0d0

Per i formalisti, l'approccio sostanziale finisce per circoscrivere gli effetti giuridici di una scelta chiara operata al legislatore, che in assenza della specificazione "di diritto pubblico" accanto a società.
Per i sostanzialisti a nulla rileva il fatto che l'ente sia una società, quando il regime e le finalità perseguite sono pubblicistiche.

Per la teoria essenzialistica e sostanzialistica esiste l'ente, ossia semel ente pubblico semper ente pubblico. L'analisi essenzialistica è sintetica, di verifica dei caratteri di diritto pubblico e, ove sussistenti, l'ente sarà tale sempre, in ogni sua manifestazione giuridica

La teoria funzionalistica ammette invece le geometrie variabili: disciplina alterna aspetti pubblicistici a privatistici in base ai settori e al principio dell'effetto utile del diritto comunitario.

Il nostro sistema adotta un modello formalistico (la scelta del modello organizzativo è feconda di effetti, non a caso si applica la disciplina societaria in assenza di una volontà chiara come nelle società pubbliche di diritto singolare - non possono esistere enti pubblici in forma societaria, ma solo società equiparate ad enti pubblici) e funzionalistico (le variazioni di disciplina sono limitate e funzionali al perseguimento del fine pubblico).

### Vi sono dei limiti alla classificazione di un ente come pubblico?

^fcf0ac

Il problema si è posto per le IPAB (Istituzioni Pubbliche di Assistenza e Beneficienza): le leggi 259 e 6972 del 1980 hanno convertito e qualificato tali enti come pubblici, senza tuttavia modificare in alcun modo le regole di funzionamento, di organizzazione e in generale di attività.
- La Corte cost. 396/1988 ha posto dei limiti all'arbitrio legislativo, fondati negli artt. 3, 95 e 97 Cost.:
	- possono essere qualificati come pubblici gli enti che hanno tale natura anche sul piano sostanziale, dell'organizzazione, del funzionamento, delle attività e delle finalità perseguite. Le IPAB, pur se perseguono astrattamente fini di interesse generale, sono create, finanziate e gestite ad opera di privati.
	- la giurisprudenza ha precisato che spetta caso per caso all'autorità giudiziaria accertare la natura pubblica o privata dell'IPAB. il DPCM del 1990 prevede una procedura per il riconoscimento della personalità giuridica privata alle associazioni per cui sia accertato: carattere associativo, di istituzione promossa e amministrata da privati, di ispirazione religiosa.
	- Le SU 32727/2018 hanno affermato la giurisdizione del GO in ordine all'accertamento della natura, pubblica o privata, degli enti di assistenza e beneficienza. La sentenza continua dicendo che l'accertamento va svolto in concreto, facendo ricorso ai criteri del DPCM 1990	
- Il legislatore è quindi vincolato nelle operazioni qualificatorie al rispetto di un parametro di ragionevolezza: un generico fine pubblico non è sufficiente per qualificare un soggetto come pubblico, essendo necessario un regime pubblicistico: che l'organizzazione, il potere decisionale,il controllo e il regime finanziario abbiano matrice sostanzialmente pubblicistica.
	- Nelle associazioni rileva, ad esempio, per affermare la natura privatistica, che la costituzione sia stata fatta per iniziativa volontaria dei soci o dei promotori privati; che l'organo deliberante sia composto in prevalenza da soci privati; che il patrimonio sia formato da liberalità o da apporti dei soci.

