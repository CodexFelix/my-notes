La diversità ontologica e funzionale della revoca rispetto all'annullamento d'ufficio ha indotto il legislatore a non esplicitare limiti temporali con riguardo a questo ulteriore potere di autotutela.
Ciò non deve portare a ritenere, tuttavia, che in sede di revoca del provvedimento amministrativo l' affidamento del privato divenga irrilevante o peggio ancora privo di tutela.
Quest'ultima viene infatti garantita non solo mediante la previsione di un ==indennizzo==, ma anche più in generale attraverso il richiamo all'insopprimibile ==vincolo motivazionale==, che obbliga la PA ad evidenziare le ragioni di una scelta che, anche in tal caso, si presenta come ponderativa. Infatti, anche se non è previsto un termine, comunque la PA è tenuta a rispettare il limite dell'attualità dell'interesse pubblico che giustifica la revoca.

La revoca è quel provvedimento di secondo grado mediante cui la PA, sulla base di nuovi presupposti di fatto o di diritto o di sopravvenuti motivi di pubblico interesse, attua una nuova valutazione dei fatti originari, rimuovendo con efficacia ex nunc un suo precedente atto. Incide su atti amministrativi inopportuni (non illegittimi come l'annullamento).
Al riguardo vi è chi ha segnalato l'errore prospettico compiuto nell'analizzare la revoca come azione di eliminazione di un atto viziato nel merito, per poi distinguerla dall'annullamento per vizi di legittimità. In realtà, l'amministrazione esercitando la potestà di revoca, mira (non a togliere di mezzo l'atto in ragione della sua intrinseca revocabilità, ma) a modificare il rapporto giuridico scaturito dall'atto attualmente inopportuno rispetto all'interesse perseguito di guisa da ripristinare la situazione giuridica antecedente, giudicata più conveniente.
In altre parole la revoca trova il suo presupposto in una condizione attinente al rapporto e non all'atto in sè. Ne discende che la differenza tra annullamento e revoca risiede non tanto nei motivi sottesi all'eliminazione dell'atto dal mondo giuridico, quanto nel relativo oggetto: mentre l'annullamento elimina l'atto in sè in ragione di un intrinseco contrasto con l'ordinamento, la revoca ne elimina solo i perduranti effetti incompatibili con l'interesse come attualmente concepito, con il logico corollario che il primo opera (di norma) ex tunc e la seconda ex nunc.

Le ragioni di opportunità esplicitate dal c. 1 dell'art. 21-quinquies accolgono una ==nozione ampia di revoca==, comprensiva sia della revoca per ==ius poenitendi== (mutata valutazione soggettiva dell'interesse pubblico), ==sia per sopravvenienze== (a sua volta scindibile in due ipotesi: sopravvenuti motivi di interesse pubblico; mutamento dell'originaria situazione fattuale a fondamento della revocanda decisione amministrativa).
==L'eccessiva ampiezza del dettato normativo ha portato il legislatore a delimitarne l'ambito applicativo== a tutela dell'affidamento del privato:
- le ==circostanze sopravvenute== devono essere oggi ==non prevedibili== dalla PA al momento del'adozione del provvedimento amministrativo revocando (riforma L. 164/2014) - la posizione del privato è così fortemente rafforzata, garantendolo dall'aleatorità della revoca e gravando la PA di valutare attentamente la situazione contingente al momento dell'adozione del provvedimento anche in una prospettiva futura
- ==lo ius poenitendi è escluso con riferimento ai provvedimenti favorevoli, ampliativi della sfera giuridica dei destinatari.==

Quanto all'organo competente alla revoca, regolarmente spetta allo stesso organo che ha adottato l'atto di primo grado (conferma del rpincipio di stretta correlazione tra revoca e titolarità della funzione amministrativa attiva, anche mediante il richiamo al principio del contrarius actus), ma non è esclusa una competenza funzionale dell'organo gerarchicamente sovraordinato 

### Dicotomia atti ad efficacia durevole - istantanea
L'art. 21-quinquies presuppone che la revoca possa incidere solo su un rapporto giuridico attualmente in contrasto con l'interesse pubblico; in tal senso si comprende il richiamo ai soli provvedimenti amministrativi ad efficacia durevole (rapporto sottostante caratterizzato da una parentesi temporale ancora aperta al momento dell'adozione del provvedimento di revoca)

Non può negarsi come la dicotomia efficacia durevole/istantanea, sebbene abbia profonde radici nella tradizione giuridica italiana ed europea, rechi in sè una buona dose di ambiguità semantica.
Se si fa riferimento al momento in cui l'efficacia si manifesta, essa è sempre istantanea, nel senso che si produce tutta in un determinato istante che è il momento di acquisizione dell'efficacia. 
Sempre in termini critici si è evidenziato che la distinzione non sia espressione di sintesi capace di dare copertura a tutte le interazioni tra effetti dell'atto e dimensione temporale. Con riferimento a quest'ultimo elemento e al rapporto giuridico sottostante all'atto, può anzitutto rilevarsi che esistono fattispecie prive di dimensione temporale, ossia atti che non danno qualificazione ad alcun rapporto giuridico:
- il provvedimento di espropriazione esaurisce la sua funzione con il trasferimento immediato della proprietà a titolo originario, rimanendo sul piano storico a giustificare la vicenda ablativa, senza lasciare spazi per un rapporto giuridico. Le facoltà che esercita il nuovo proprietario non derivano dal provvedimento di esproprio, ma sono legittimate e sorrette nel tempo dalla disciplina della proprietà e dai principi generali dell'ordinamento. E' chiaro che anche in questo caso è comunque presente un elemento finalistico consistente nella doverosa realizzazione di un'opera pubblica, ma, il venir meno dello stesso è vicenda ulteriore ed autonoma, che giustifica eventualmente la retrocessione - non la revoca.
- esistono provvedimenti la cui efficacia è istantanea ma autorizzano ad un comportamento o azione unica che si protrae nel tempo: ad es. il permesso di costruire, pur autorizzando un'azione fisiologicamente estesa nel tempo, è sottratto ad una valutazione di opportunità successiva. Ciò perché o l'azione estesa nel tempo si è ormai svolta o perché si tratta di una mera azione esecutiva di una posizione giuridica che si è ormai cristalizzata in capo al privato. La dimensione temporale della fattispecie è puramente attuativa, non è legata al protrarsi di un rapporto giuridicamente qualificato dal permesso. Il legislatore, proprio in considerazione dell'incerta durata dell'azione definitivamente assentita, pone dei limiti all'attività attuativa. Ciò non vuol dire che l'atto permissivo abbia efficacia durevole, quanto piuttosto che la dimensione temporale è presa a riferimento dall'atto ad efficacia istantanea
- Analoghe considerazioni valgono per il bando di gara, pacificamente atto di natura istantanea (TAR Lazio III 9992/2013). che dal punto di vista della dinamica degli effetti nel tempo consente che l'azione prescritta - presentazione dell'offerta - possa essere compiuta anche a distanza di un certo lasso temporale.
- Diversamente, nel caso di ==concessione di beni e servizi==, il rapporto con la PA è qualificato giuridicamente da una dimensione temporale. Qui ogni atto è giustificato e legittimato dal provvedimento originario, sicché è evidente chei n tale ipotesi risulta necessario il controllo di adeguateza rispetto all'attualità dell'interesse pubblico perseguito e, in caso di sopravvenuti motivi di pubblico interesse, ovvero nel caso di mutamento della situazione di fatto o di nuova valutazione dell'interesse pubblico originario, la revoca è con effetto ex nunc.

### La tutela indennitaria
Il c. 1-bis ha generalizzato la tutela indennitaria, estendendola anche agli atti ad efficacia istantanea allorché la revoca incida su rapporti negoziali.

La norma non è chiarissima in ordine all'esatta individuazione dei rapporti negoziali incisi e alla relazione che debba intercorrere tra questi e l'atto di revoca - senza contare che la norma sembrerebbe estendere l'istituto della revoca anche agli atti ad efficacia istantanea.
E' evidente la contraddittorietà tra i commi 1 e 1-bis dell'art. 21-quinquies, laddove mentre per il primo la revoca può incidere solo su atti ad efficacia durevole, per il secondo l'atto revocato può essere anche ad efficacia istantanea se incidente su rapporti negoziali, con un possibile effetto retroatttivo che avvicina l'istituto a quello dell'anullamento d'ufficio per illegittimità. 

- Taluni autori hanno interpretato detta previsione come un limite all'ambito applicativo della norma: il c. 1-bis si applicherebbe solo qualora la revoca incida su rapporti negoziali, ossia in quelle ipotesi in cui al provvedimento revocato accedano contratti (si pensi alla revoca di una concessione) oppure nelle ipotesi di contratti legati al provvedimento da un nesso di presupposizione (si pensi all'aggiudicazione e al successivo contratto di appalto); 
	- Questa limitazione pone però delicati problemi interpretativi, in quanto non si comprende come debba essere liquidato l'indennizzo ove la revoca incida non su rapporti negoziali, ma su rapporti amministrativi (parimenti indennizzabili ai sensi del c. 1). Si può ipotizzare, argomentando a contrario, che poiché il legislatore ha limitato l'indennizzo al danno emergente solo per la revoca incidente su rapporti negoziali, in tutti gli altri casi l'indennizzo può includere anche il lucro cessante. Questa conclusione tuttavia non appare condivisibile, poiché, se così fosse due situiazioni tra loro profondamente diverse risulterebbero parificate sotto il profilo delle conseguenze patrimoniali, attesi che l'indennizzo ha la funzione di ristorare un pregiudizio derivante da atto lecito e, perciò non può essere uguale al risarcimento (in quanto ricomprendente anche il lucro cessante), che, invece, è originato da un comportamento illecito.
	- Secondo un'altra opzione ermeneutica, il Legislatore si è occupato della quanitifcazione dell'indennizzo solo per la revoca incidente su rapporti negoziali perché solo in tal caso il privato ha diritto all'indennizzo. Anche questa linea interpretativa non è condivisibile, in quanto contrasta con la chiara previsione del comma 1, ai sensi del quale l'indennizzo spetta, a prescindere dalla distinzione tra rapporti amministrativi e negoziali, ogni volta che la revoca comporti "pregiudizi in danno di soggetti direttamente interessati" 
	- Sarebbe stato quindi preferibile discipllinare la quantificazione dell'indennizzo con una norma di portata generale, senza insistere sulla fuorviante distinzione "rapporti negoziali/amministrativi".
- Sempre sul piano applicativo, la lettera della norma del c. 1-bis sembra limitare la portata alla sola revoca per rivalutazione originaria e non anche per sopravvenienza. Se nonché, attribuendo carattere generale alla norma in questione, è possibile estrapolare il principio altrettanto generale della parametrazione dell'indennizzo da atto lecito al solo danno emergente, intesa come differenziazione rispetto alle conseguenze patrimoniali di un atto illegittimo. Si può ritenere, dunque, che sulla scorta di un'analogia iuris, il suddetto principio possa applicarsi a tutte le ipotesi di revoca legittimamente adottate dalla PA. Si dovrà invece applicare l'art. 1223 cc e il 30 cpa quando la revoca è illegittima: in questi casi il ristoro comprenderà anche il lucro cessante.

Le regole qui scolpite operano anche nel caso di recesso dall'accordo ex art. 11 L. 241, per cui manca una disciplina specifica.

La giurisprudenza ha poi escluso che per il ritiro di un bando di gara e della conseguente procedura comporti, a favore dei concorrenti, l'obbligo di pagamento dell'indennizzo previsto dal 21-quinquies. Infatti: l'indennizzo è dovuto ai soggetti direttamente interessati dal provvedimento di revoca, ossia quelli per cui la revoca sottrae un'utilità o un bene della vita già acquisito al patrimonio (tali non potendo essere considerati gli operatori economici che hanno solo formulato un'offerta nella procedura evidenziale); non sussistono, nel caso di misura revisionale incidente su un atto generale (come il bando), prima della conclusione con il provvedimento di aggiudicazione definitiva posizioni di affidamento qualificato, meritevoli di tutela compensativa indennitaria (C. St. V 2358/2020)

### La misura dell'indennizzo
La norma parametra l'indennizzo al solo danno emergente, escludendo invece il lucro cessante, e dispone che l'indennizzo venga quantificato tenendo conto sia della conoscenza (o della conoscibilità) da parte del privato della contrarietà dell'atto all'interesse pubblico, sia dell'eventuale concorso del contraente (o di terzi) nell'erronea valutazione in cui sia incorsa la PA.

La previsione di una differenziazione sul profilo quantitativo tra l'indennizzo (limitato al solo danno emergente) e risarcimento (comprensivo anche del lucro cessante) è un risultato cui poteva giungersi anche in via interpretativa, pur senza una norma ad hoc che lo specificasse, anche prima della novella. A tale conclusione conduce l'impossibilità di parificare le conseguenze derivanti da due fattispecie tra loro profondamente diversa: un atto lecito dannoso in un caso; un illecito nell'altro.

Peraltro il danno emergente segna il limite massimo che si può raggiungere nella quantificazione dell'indennizzo. L'indennizzo va ridotto:
- se il privato è a conoscenza della contrarietà all'interesse pubblico (ridimensionamento dell'affidamento del privato): la norma non sembra ragionevole, dato che il riferimento è all'opportunità dell'atto in termini di convenienza ed efficienza - scelte attinenti al merito e a valutazioni discrezionali riservate solo alla PA - e non alla legittimità (per cui non si vede come il privato possa sostituirsi a tale apprezamento)
- concorso di terzi nell'erronea valutazione di compatibilità dell'atto con l'interesse pubblico: l'induzione in errore da parte del terzo sembrerebbe ipotizzare una sorta di responsabilità per fatto altrui, o un'ipotesi di imputabilità dell'operato altrui ex 1228 cc (configurando il terzo come un ausiliare del contraente), oppure ancora come una forma di responsabilità solidale (con la evidente differenza però che in questo caso il concorso di terzi nell'erronea valutazione comporta un danno al privato che è direttamente parte del rapporto negoziale. La previsione risulta più comprensibile se coordinata con il 1439 c. 2 (secondo cui il dolo del terzo determina l'annullabilità del contratto solo se era noto al contraente che ne ha tratto vantaggio. il dolo del terzo si avvicina molto al dolo negoziale)
- la riduzione dell'indennizzo è configurabile anche se il privato ha concorso a determinare l'erronea valutazione della PA (meccanismo analogo al 1227 cc che riduce il risarcimento se il fatto colposo del creditore ha concorso a cagionare il danno)

La giurisdizione sulle controversie indennitarie (debenza, quantificazione, corresponsione) compete al GA in sede esclusiva (art. 133 c. 1 lett. A n. 4 cpa)
Sul tema, la giurisprudenza ha rimarcato che la disposizione è coerente con i principi di riparto della giurisdizione, che si sono venuti delineando a seguito dell'attribuzione al GA del potere di condannare la PA al risarcimento del danno ingiusto che sia conseguenzad ell'illegittimo esercizio della funzione amministrativa. Nella sent. 204/2004 ha ritenuto compatibile con l'attuale assetto costituzionale la scelta del Legislatore ordinario, in quanto il risarcimento del danno costituisce misura necessaria di completamento della tutela impugnatoria, tradizionalmente l'unica che il GA poteva assicurare nelle controversie attribuite alla giurisdizione di legittimità. Tale principio a ppare a fortiori applicabile in materia di indennizzo ex 21-quinquies in caso l'amministrazione decida legittimamente di revocare il proprio precedente atto ampliativo della sfera giuridica del destinatario.

### Affidamento e revoca legittima del provvedimento amministrativo
Da tempo la giurisprudenza amministrativa ricollega conseguenze ulteriori all'esercizio legittimo del potere di autotutela: prospettando la possibilità di ristoro risarcitorio.
In base alla scissione norme sugli atti e norme sui comportamenti (si. v. Ad. Plen.5/2018 in tema di responsabilità precontrattuale), la mera legittimità dell'atto di revoca non preclude una valutazione in merito al comportamento tenuto dalla PA, con riguardo al rispetto del dovere di buona fede e correttezza nell'ambito del procedimento formativo della volontà negoziale.
In quest'ottica la disciplina del 21-quinquies non è ostativa al riconoscimento di una tutela risarcitoria, che consente di conseguire anchei l lucro cessante. 
In entrambi i casi il ristoro è concesso a fronte della lesione di un affidamento qualificato o rafforzato del privato sulla stabilità degli effetti del provvedimento revocato. Tuttavia, mentre l'indennizzo è la conseguen za di una valutazione compiuta a monte dal legislatore sulla particolare carica assiologica del vantaggio acquisito dal privato oggetto dell'esercizio legittimo del potere di autotutela, che viene considerata tale da giustificare il ristoro di legge, per converso il risarcimento esige la rilevanza del bene della vita intercettato dal pubblico potere. L'esigenza di tale particolare qualificazione o forza dell'affidamento costituisce, dunque, il limite della risarcibilità del privato

### Revoca, recesso e risoluzione
Al potere pubblicistico di autotutela si contrappone, da sempre, quello privatistico con riferimento agli atti iure privatorum della PA.
L'autotutela privatistica delina un diritto potestativo evocativo della giurisdizione ordinaria. 
La distinzione pone una serie di problematiche in tema di riparto di giurisdizione e di disciplina concretamente applicabile:
- gli accordi di diritto pubblico, per cui la giurisprudenza ritiene che il recesso previsto dal c. 4 art. 11 L. 241 sia sintomatico di un potere pubblicistico di revoca, equiparabile a quello del 21-quinquies quanto a tutele.
- l'art. 109 cod. contr, che estende il recesso a tutti gli appalti, è norma speciale prevalente sul 21-quinquies. Di qui l'esclusione implicita del potere di revoca (Ad. Plen. 14/2014)
- più articolata la previsione del 108 cod. contr., in quanto l'eterogeneità dei casi di risoluzione ivi contemplati ne ha messo in discussione la natura puramente privatistica: a fronte di un orientamento che ritiene che la norma sia preordinata ad inibire i poteri di autotutela pubblicistica una volta stipulato il contratto, in omaggio a Plen. 14/2014 - un altro indirizzo ritiene preferibile il riferimento all'annullamento della PA, in ragione sia del richiamo al 21-nonies che di una lettura sistematica con la disciplina specifica del 176 in tema di concessione. In fine si rinviene una tesi mediana, che qualifica il 108 come norma composita, sia di annullamento pubblicistico che di recesso privatistico