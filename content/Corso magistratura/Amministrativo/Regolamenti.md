Con regolamenti si intende far riferimento a regolamenti ==esterni==, forieri di effetti rilevanti al di fuori dell'organizzazione amministrativa. 
Da essi vanno distinti i regolamenti interni, che rientrano nella mera sfera di organizzazione dell'apparato pubblico.

Atti formalmente amministrativi, in quanto emanati da organi del potere esecutivo (in particolare di indirizzo politico Governo e Ministri per i regolamenti statali e Giunta o Consiglio Regionale per i regolamenti regionali) ma sostanzialmente normativi (generali, astratti, innovativi)

##### Fondamento costituzionale
La Costituzione si occupa in modo marginale dei regolamenti. Prima della riforma del Titolo V del 2001, l'unico riferimento era contenuto nell'art. 87 c. 5 Cost. (in tema di regolamenti statali, afferma la competenza del Capo di Stato ad emanarli). 
L'art. 117 c. 6 Cost. contiene un riferimento più ampio: il potere regolamentare spetta allo Stato nelle materie di competenza esclusiva, salva delega alle Regioni.  In ogni altra materia spetta alle Regioni. I Comuni, Province e Città Metropolitane hanno potestà regolamentare limitatamente all'organizzazione e svolgimento delle funzioni loro attribuite.

##### Evoluzione del concetto di potestà regolamentare
- Nelle monarchie costituzionali, potere originario e naturale della PA di autolimitazione della discrezionalità dell'amministrazione, che non essendo soggetta alla legge (legibus soluta), si dava da sola regole uniformi cui assoggettare la sua azione
- Nello Stato di diritto, il fondamento della potestà regolamentare è da rinvenire nella legge (principio di legalità), che definisce puntualmente organo competente, materie, criteri e limiti di esercizio del potere regolamentare (legalità sostanziale).
	- E' errata la tesi che vede nell'art. 117 c. 6 Cost. il fondamento del potere regolamentare. Questa norma è solo regola di riparto tra Stato e Regioni.
	- Il regolamento adottato in assenza di copertura legislativa è invalida (secondo alcuni annullabile per violazione di legge, per altri nullità per carenza di potere).

##### Differenza tra principio di legalità e riserva di legge
Il principio di legalità esprime un concetto più ampio, tale per cui l'attività della PA deve essere preventivamente autorizzata dalla legge. La riserva di legge regola il rapporto tra fonti del diritti, impedendo al regolamento di intervenire in tutto (se assoluta) o in parte (relativa) nel disciplinare una determinata materia.
La riserva relativa di legge finisce, di fatto, per assorbire il principio di legalità (sostanziale): il divieto al legislatore di delegare totalmente all'amministrazione la disciplina di un settore, senza preventivamente a definire quantomeno gli aspetti fondamentali e caratterizzanti.



##### Limiti al potere regolamentare
Al pari di ogni fonte secondaria, le norme regolamentari:
- non possono mai derogare o contrastare con la Costituzione (117 c. 1 Cost.)
- non possono derogare/contrastare con leggi ordinarie, salvo che la legge deleghi la disciplina di un certo settore
- non possono mai regolare materie riservate dalla Costituzione alla legge, neppure se a ciò delegate dalla legge
- non possono contrastare con le fonti comunitarie (principio di primazia, con disapplicazione della norma interna incompatibile che a maggior ragione troverà applicazione quando la norma interna contrastante sia secondaria)
- non possono derogare al principio di irretroattività della legge (a differenza della legge, che può derogarvi in quanto l'art. 11 preleggi che lo contiene è legge di rango equivalente)
- non possono contenere sanzioni o fattispecie penali, violerebbero altrimenti legalità ex 25 c. 2 Cost.
- non possono contrastare con altri regolamenti emanati da autorità gerarchicamente superiori (es. regolamenti ministeriali e interministeriali sono subordinati a quelli governativi ex art. 17 c. 3 L. 400/88)

### [[Regolamenti statali]]
### [[Regolamenti regionali]]
### [[Sindacato giurisdizionale verso regolamenti]]
