Priorità nell'agenda del governo del Paese e negli impegni con l'UE.

1. Semplificazione dei pubblici uffici: riduzione di sedi giudiziarie periferiche, presidi sanitari, amministrazioni periferiche, Camere di commercio
2. Semplificazione normativa: riordino del quadro normativo ipertrofico, complesso e contraddittorio -
3. Semplificazione amministrativa: (Dl semplificazioni 76/2020), snellire le procedure amministrative per evitare il c.d. rischio-burocrazia. (Limitazione dei termini per l'esercizio dell'autotutela, conferenza di servizi, silenzio-assenso vanno tutti in questa direzione)
4. Semplificazione dei servizi locali in forma imprenditoriale: riduzione delle società pubbilche locali, prevedendo la soppressione, previa ricognizione, dei regimi di esclusiva non conformi ai principi generali in materia di concorrenza e omunque non indispensabili per assicurare la qualità e l'efficienza del servizio (v. dlgs 175/2016)
5. Semplificazione informatica (e-government): Dlgs 76/2020 (decreto semplificazioni), Codice amministrazione digitale, carta informatica dei servizi
	- accesso di informazioni contenute su supporto digitale (TAR 523/2015)
	- tipicità dell'atto amministrativo in formato elettronico (TAR Puglia 1989/829)
Quadro complesso e in rapida evoluzione, l'affermarsi delle tecnologie digitali nell'esercizio delle funzioni pubbliche pone in discussione vecchi orientamenti giurisprudenziali, imponendo al GA la ricerca di soluzioni flessibili che si adattino alle innovazioni nell'attività della PA.

### Principio di semplificazione, profili generali
Semplificazione, espressione del [[Principio di buon andamento]] della PA, nonché valore indispensabile per il rilancio dello sviluppo economico e della competitività del Paese.
La complessità, lunghezza e imprevedibilità dell'azione amministrativa si traducono in un rischio amministrativo, che soffoca l'iniziativa privata e deprime gli investimenti.

La semplificazione ha rappresentato costantemente, a partire dagli anni Novanta, un obiettivo qualificante del programma di riforma della PA, tanto da diventare principio fondamentale dell'ordinamento giuridico, comunitario e nazionale (v. l. 340/2000 sulla deprocedimentalizzazione; normative di delegificazione; leggi Bassanini di sempificazione delle competenze amministrative; dpr 445/2000 su autocertificazione; Sportello unico attività produttive c.d. SUAP DPR 447/1998)

I più importanti istituti generali di semplificazione del procedimento amministrativo sono regolati dalla L. 241/90 e potenziati dal DL 76/2020 e comprendono:
- conferenza di servizi
- accordi tra PPAA
- certezza temporale dell'azione amministrativa
- silenzio rifiuto
- SCIA e silenzio assenso
- fissazione dei termini per pareri e valutazioni tecniche (artt. 16 e 17)
- riduzione degli oneri per i cittadini e ampio ricorso all'autocertificazione
- Più in generale, il principio di ==non aggravamento del procedimento amministrativo== (art. 1 c. 2 l. 241/90) - soppressione di fasi inutili e accorpamento di procedimenti connessi
- Divieto di gold plating (di derivazione europea): il recepimento delle direttive non può avvenire con inutile sovraccarico di oneri e procedure (C. Cost. 100/2020)

Sulla semplificazione quale principio fondamentale dell'azione amministrativa si è più volte pronunciata la C. Cost. (sentt. 282/2009 e 336/2005) e che, peraltro, pur alla luce dei limiti dell'attuale Titolo V non ha mancato di rincodurre tali norme nella materia di determinazione dei livelli essenziali delle prestazioni concernenti i diritti civili e sociali (C. cost. 207 e 203/2012, 62/2013)
La riforma costituzionale bocciata dal referendum del dicembre 2016 prevedeva, a sua volta, l'introduzione del principio di semplificazione nella Costituzione e il riconoscimento, per la prima volta, della materia del "procedimento amministrativo", attribuita alla competenza esclusiva statale al fine di assicurarne l'uniformità sul territorio nazionale. Si stabiliva, in particolare, che le funzioni amministrative sono esercitate in modo da assicurare la semplificazione e la trasparenza dell'azione amministrativa, secondo criteri di efficienza e responsabilità degli amministratori.

### Riforma Madia del 2016
Intende affrontare la firoma della PA come un tema unitario, secondo un approccio olistico, non considerando le singole PA come separate dalle altre, con conseguente indifferenza per gli interessi curati dalle altre.
- Si considera il sistema del diritto amministrativo non solo come diritto autoritativo (disciplina di poteri e funzioni delle autorità pubbliche), ma anche schemi di diritto convenzionale altrettanto necessari per disciplinare settori di interesse per i cittadini (società partecipate e camere di commercio)
- Obettivi OCSE sui temi dell'administrative e regolatury reform
3 profili generali della firorma:
1. Presa d'atto del mutato ruolo dello Stato, chiamato non solo a esercitare funzioni autoritative e gestionali, ma anche a promuovere crescita, sviluppo e competitività.
2. Riconsiderazione, alla luce del duplice prisma dell'innovazione tecnologica e della trasparenza, delle politiche di semplificazione, già centrali nelle riforme amministrative dello scorso secolo, ma mai sinora pienamente soddisfacenti: digitalizzazione, rivedendo modalità delle relazioni tra pa e cittadini - attenzione riservata al tema anche dall'art. 1 l. 241. Proliferare di normative in materia di trasparenza, strumento di controllo sulla spesa e di moralizzazione della vita pubblica, contribuendo a misure di contrasto alla corruzione
3. Raffinamento degli strumenti volti al perseguimento di queste finalità:
	- rimozione di oneri e controlli gravanti sull'attività economica
	- misure tecniche, spesso multidisciplinari: perfezionamento del test di proporzionalità, compliance analysis, analisi costi-benefici, analisi dell'effettività della concorrenza, empowerment del consumatore, tenendo conto anche delle indicazioni dell'economia comportamentale (behavioural regulation).
	- Monitoraggio delle riforme amministrative, capace di registrarne ex post gli effetti concreti e raccogliere le reazioni di cittadini e operatori economici

### Tempo amministrativo: un bene della vita (art. 2 L. 241)
La tradizionale amministrativa era oscura, priva di certezze temporali. In assenza di norme vincolanti, era acquisizione pacifica quella secondo cui l'amministrazione assommava ai privilegi dell'unilateralità, imperatività e segretezza, anche quello di mancanza di vincoli temporali.
Il potere amministrativo era perenne, esercitabile sempre e per sempre.
Il concetto di tardività era negato in senso assoluto, mancavano parametri temporali rispetto ai quali predicare una violazione sanzionabile con la decadenza, la consumazione del potere, o la soggiacenza ai rimedi volti a costringere la PA a porre fine all'inerzia o comunque a risarcire i danni.
>Il vero potere dell'amministrazione non era quello di decidere, ma di non decidere (Bobbio)

La sacca di autoritarietà ed autoreferenzialità del potere è venuta meno sia per effetto di una lettura costituzionalmente orientata delle norme dell'attività amministrativa che in virtù del precetto generale dell'art. 2 L. 241/90, potenziato dal DL 76/2020, che detta una disciplina generale (si applica laddove manchino leggi che fissino termini puntuali) e completa (opera per tutti i procedimenti)
- Art. 2 L. 241/90 (principio di certezza del tempo amministrativo): principio di doverosità dell'azione amministrativa, impone alla pa di concludere il procedimento con un provvedimento espresso e motivato (ex art. 3), 
- attribuisce al privato il diritto di domanda, ossia il diritto di pretendere una risposta alla sua istanza (che si traduce in caso di insoddisfazione nel diritto di azione)
- fissa il termine entro cui il procedimento si deve concludere, stabilendo il termine legale suppletivo di 30 gg decorrente dall'inizio del procedimento d'ufficio o dal ricevimento della domanda se ad istanza di parte (2 c. 2)
- il termine è indisponibile, non può pertanto costituire il risultato di una procedura negoziata con i terzi, dovendo essere fissato unilateralmente dalla PA tenendo conto degli obiettivi di economicità, efficacia, efficienza amministrativa (art. 1 l. 241)
- i principi fissati dall'art. 2 in ordine alla tempistica costituiscono parametri vincolanti per le legislazioni regionali nelle materie di competenza (art. 29 c. 2-bis ss. l. 241)
- il c. 9 dell'art. 2 prevede che la mancata emanazione del provvedimento nei termini costituisce ==elemento di valutazione della performance individuale==, nonché di responsabilità discipliinare e amministrativo-contabile del dirigente e del funzionario inadempiente
- il c. 4-bis, introdotto dal DL semplificazioni 2020, prevede l'obbligo di misurazione dei procedimenti che impattano su cittadini e imprese, demandando ad apposito DPCM le modalità e i criteri di misurazione dei tempi effettivi

Fondamento costituzionale:
- art. 41 CDFUE (Nizza), diritto ad una buona amministrazione - diritto a che le questioni che riguardino il privato siano trattate, oltre che in modo imparziale ed equo, entro un tempo ragionevole
- 97 Cost.: principio di legalità che governa l'esercizio dell'azione medesima, non come limite negativo all'esercizio del potere, ma come affermazione in positivo dell'obbligo di esercitare il potere e riesercitarlo in tempo utile o, meglio, ragionevole.

==Il nuovo art. 2-bis== L. 241, partendo dalla qualificazione del tempo come bene autonomo, con conseguente ==risarcibilità del danno da ritardo puro== (sganciato dalla fondatezza della pretesa sostanziale fatta valere con l'istanza introduttiva) prevede danno da ritardo, ponendo a carico della PA l'obbligo di risarcire il danno ingiusto causato dall'inosservanza del termine procedimentale
- La giurisprudenza ha chiarito che il danno da violazione dei termini, ove sussistente e provato, va risarcito indipendentemente dalla dimostrazione della spettanza del bene della vita in sè. 
	- Cons. St.: l'art. 2-bis è sussumibile nello schema fondamentale dell'illecito extracontrattuale e riconosce che anche il tempo è un bene della vita per il cittadino, rafforzando la tutela risarcitoria nei confronti della PA. Il ritardo è sempre un costo, dal momento che il fattore tempo costituisce un'essenziale variabile nella predisposizione e attuazione di piani finanziari relativi a progetti imprenditoriali; ogni incertezza sui tempi di realizzazione di un investimento si traduce nell'aumento del "rischio amministrativo" e,quindi, spetta il risarcimento del danno da ritardo, purché sussista e sia ingiusto
	- Non mancano sentenze di segno opposto: "il risarcimento del danno da ritardo non può essere avulso da una valutazione circa la spettanza del bene della vita ed è subordinato, tra l'altro, anche alla dimostrazione che l'aspirazione al provvedimento sia destinata ad esito favorevole, e quindi alla dimostrazione della spettanza del bene della vita collegato a tale interesse;"

- l'art. 17-bis in materia di silenzio-assenso tra PPAA, introdotto dalla L. Madia 2015, prevede un meccanismo teso a valorizzare l'importanza del "fattore-tempo" (fast track procedure) del quale vengono sottolineati i fondamenti ordinamentali.

- L'art. 133 c. 1 lett. A n. 1 fissa giurisdizione esclusiva del GA, confermando che non solo il tempo è un bene dela vita, ma che addirittura è tutelato nelle forme e con la tecnica del diritto soggettivo perfetto

### Obbligo di provvedere e sue eccezioni
L'obbligo di provvedere ha quindi portata generale: sussiste ogniqualvolta la legge riconosce al privato il potere di presentare un'istanza (posizione qualificata che legittimi l'istanza), così riconoscendogli la titolarità di una situazione qualificata e differenziata.
Anche in assenza di un'esplicita previsione normativa del cd "diritto alla domanda", la giurisprudenza riconosce l'esistenza di ipotesi di obbligo di provvedere, in ossequio al generale principio di doverosità dell'azione amministrativa e dei criteri di ragionevolezza e buona fede:
- quando la mancata emanazione si concretizzi in una violazione delle regole di fondo dell'attività amministrativa (C. St. VI 2318/2007)
- quando esigenze di giustizia sostanziale impongano l'adozione di un atto espresso in ossequio ai doveri di correttezza e buona amministrazione (97 Cost.), in rapporto al quale il privato vanta una legittima e qualificata aspettativa ad una pronuncia
- anche quando, pur non chiedendo un provvedimento a sè favorevole, sia titolare di una posizione di interesse differenziato e chieda l'adozione di atti diretti a produrre effetti sfavorevoli verso terzi, dai quali possa trarre indirettamente vantaggio (la legge prende in considerazione l'interesse dell'istante o sia in posizionen di vicinitas rispetto all'attività del terzo)

L'obbligo di provvedere, pur esistente in astratto, può mancare in concreto:
- Domanda del privato manifestamente infondata o esorbitante dalle pretese astrattamente riconducibili al rapporto amministrativo. In coerenza con le coordinate di giudizio sul rapporto, il GA nel caso di ricorso avverso il silenzio (31 e 117 cpa) non può esimersi dal valutare la sussistenza in capo al ricorrente di un interesse alla decisione, interesse mancante laddove, pur essendo il termine per provvedere scaduto, l'istanza risulti manifestamente infondata o inammissibile
- Domanda inaccoglibile per motivi pregiudiziali o formali, quali carenza di legittimazione del richiedente o incompetenza dell'organo adito, insufficiente determinatezza dell'oggetto o irregolarità formali
- Istanza di riesame in autotutela di un precedente provvedimento autoritativo non tempestivamente impugnato (C. St. V 7655/2019), salvi i casi di: sopravvenienze che mutino le circostanze prese in considerazione; vincoli comunitari che obblighino l'attivazione dell'autotutela; analoghi provvedimenti adottati nei confronti di soggetti versanti nelle medesime condizioni e quindi obblighino ad una parificazione di trattamento per ragioni di eguaglianza e giustizia sostanziale
- Pure non c'è obbligo di provvedere quando oggetto della richiesta sia l'estensione del giudicato formatosi in relazione ad altro ricorrente.
