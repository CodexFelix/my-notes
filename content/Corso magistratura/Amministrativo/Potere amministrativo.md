Indice:
[[Potere amministrativo - dimensione statica e dinamica]]
[[Potere aministrativo - le caratteristiche]]
[[Potere amministrativo - la discrezionalità]]
[[Poteri amministrativi impliciti]]
[[Potere amministrativo trasparente]]
[[Potere amministrativo democratico e procedimentalizzato]]
[[Potere amministrativo consensuale]]
[[Potere amministrativo mediato]]


La PA nell'[[Attività amministrativa]] attiva, funzionalizzata alla cura dell'interesse pubblico, esercita funzioni affidatele dalla legge al fine ==doveroso== di cura dell'interesse pubblico (Clarich).
La doverosità segna il discrimen tra attività pubblicistica e attività negoziale privatistica, libera nell'individuazione dei fini da perseguire nonché (nei limiti della legalità) delle modalità con cui perseguirli; segna anche il limite con il potere politico, insindacabile nei fini.
Possono essere delle attenuazioni ai limiti del potere amministrativo, nelle forme della discrezionalità (amministrativa o tecnica).

==Il potere amministrativo==, volto alla cura in concreto dell'interesse pubblico, ==attribuisce== agli apparati che ne sono titolari una ==capacità speciale di diritto pubblico==, che si aggiunge a quella di diritto comune (potere esorbitante). Tale attribuzione integra la capacità generale di diritto pubblico, intesa come attitudine ad assumere la titolarità di situazioni giuridiche soggettive attive e passive previste dall'ordinamento che pongono la PA in una posizione sovraordinata (tesi per vero oggi superata) rispetto al cittadino. 
==Il potere amministrativo è un'energia giuridica, sprigionata da una norma e incanalata in un procedimento, che si conclude con un provvedimento==, che disciplina il rapporto con il destinatario incidendo sulla sfera giuridica di quest'ultimo.

Differenza con diritto potestativo, che pure consente modifiche unilaterali nella sfera altrui (es. 732 c.c. su prelazione ereditaria, diritto di recesso ex 1373 c.c., diritto di riscatto ex 1500 c.c. etc.): 
- segue il diverso schema norma-fatto-potere-effetto e non semplice norma-fatto-effetto. Per prodursi l'effetto deve esserci l'ulteriore intermediazione dell'esercizio del potere.
- Inoltre, il poter amministrativo ha ==fonte legale== (nella norma di conferimento del potere), mentre i diritti potestativi hanno fonte generalmente nella libertà negoziale.
- ==Gli effetti degli atti compiuti nell'esercizio di poteri privati unilaterali sono predeterminati dalla dalle norme di diritto comune==, a differenza di quelli prodotti dai provvedimenti amministrativi, che la PA può modulare in funzione della cura in concreto dell'interesse pubblico. Il potere attribuito alla PA non è infatti necessariamente vincolato, lasciando ampi margini alla ==discrezionalità amministrativa== nelle valutazioni di opportunità e bilanciamento degli interessi.

#### Capacità di diritto privato della PA
Un tempo ritenuta a carattere eccezionale per le peculiarità del soggetto pubblico (==capacità speciale di diritto pubblico==). Si ritenevano così inapplicabili vari istituti (come l'art. 2932 c.c., la simulazione e gli interessi moratori).
Oggi, in base all'art. 11 c.c. (per cui la PA è dotata di capacità di diritto comune), nonché delle seguenti norme:
- art. 1 e 21-sexies L. 241/90
- 30 ult. co. d.lgs. 50/2016 (cod. contratti pubblici)
- Art. 2 D. lgs 165/2001 (TUPI)
- art. 1 c. 3 D.lgs. 175/2016 
che sanciscono la regola generale dell'applicazione all'amministrazione della disciplina privatistica in assenza di norme derogatorie, si manifesta l'adesione alla logica -opposta- dell'applicazione tout court della disciplina di diritto comune al soggetto pubblico. ==Ciò è conforme ai principi di sussidiarietà e proporzionalità== cui l'azione amministrativa è tenuta a conformarsi, dando preferenza agli strumenti privatistici e consensuali, ripiegando per i mezzi pubblicistici solo in caso di insufficienza dei primi.

