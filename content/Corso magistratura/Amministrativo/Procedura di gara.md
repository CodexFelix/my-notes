La stipulazione del contratto deve essere preceduta da un procedimento amministrativo (cd procedura d'evidenza pubblica; in Francia si parla di tutelle publique) che consente di valutare l'interesse pubblico ad un certo contratto (mediante la ==determinazione a contrarre==) e a scegliere il contraente che offre le condizioni migliori (==procedura competitiva==, che si avvia con il bando e termina con il provvedimento di aggiudicazione)

Detta procedura è regolata da regole speciali di natura pubblicistica, limitative dell'ordinaria capacità di agire, in nome della concorrenza e della par condicio competitorum. La procedimentalizzazione della fase di scelta del contraente risulta comunitariamente imposta: il diritto europeo è gradualmente avanzato nel tempo, dettando sia discipline uniformi sempre più strutturate, che riconoscendo e rafforzando i diritti degli interessati e fornendo alle imprese concorrenti gli strumenti da far valere contro comportamenti protezionistici o di chiusura delle amministrazioni nazionali.
L'affermarsi della tutela della concorrenza ha comportato, da un lato, l'innesto di regole tipiche del mercato (parità di condizioni, favor partecipationis, pubblicità e trasparenza) sia il varo di nuove regole pubblicistiche (puntuale procedimentalizzazione della scelta e il divieto di rinnovi dei contratti pubblici)

La necessità di assicurare che tutte le PA aggiudichino in modo trasparente e pro-concorrenziale ha comportato l'estensione degli obblighi di evidenza pubblica anche a tutti i soggetti su cui si eserciti un'influenza decisiva, come dimostrano la ==nozione ampia di amministrazione aggiudicatrice==, che comprende le categorie europee degli ==organismi di diritto pubblico== e delle ==imprese pubblico==
Il diritto eurounitario richiede altresì che la scelta operata dalla stazione appaltante si compendi in un atto impugnabile dinanzi all'autorità giudiziaria mediante ricorso per annullamento e sindacabile anche in via cautelare in caso di urgenza. Agli Stati membri è, dunque, richiesto non solo di scindere la fase pubblicistica da quella privatistica (mediante la distinzione temporale e giuridica fra aggiudicazione, intesa come provvedimento amministrativo, e stipulazione del contratto), ma anche di apprestare strumenti di tutela in forma specifica con cui ottenere la caducazione dell'atto di aggiudicazione ove ritenuto invalido. Le direttive ricorsi 1989 e del 1992 hanno anche imposto la tutela risarcitoria delle imprese danneggiate da una procedura di gara illegittima, così mettendo la prima pietra del percorso che ha portato al riconoscimento della risarcibilità degli interessi legittimi (SU 500/1999 e oggi art. 30 cpa)

Quanto alla strutturazione delle procedure, la stazione appaltante ha un duplice vincolo:
1. E' obbligata a procedimentalizzare la scelta del contraente
2. E' tenuta a scegliere una delle procedure disciplinate (e quindi tipizzate) dal Codice dei contratti pubblici. 
L'imposizione di una disciplina precisa nella scelta della controparte contrattuale comporta un profondo snaturamento delle regole che normalmente attengono alla fase prenegoziale (che nel diritto civile è retta da regole di comportamento, la cui violazione comporta mera responsabilità risarcitoria). Nel diritto dei contratti pubblici si assiste, invece, ad una ==mutazione delle regole di comportamento in regole di validità==: la violazione della disciplina dettata dal Codice dei contratti pubblici non solo determina l'invalidità della procedura di evidenza pubblica svolta a monte (ossia del provvedimento di aggiudicazione che vi ponga fine), ma anche, alle condizioni degli artt. 121 e 122 cpa, il travolgimento del contratto stipulato a valle.

L'interferenza tra diritto pubblico e privato nella materia dei contratti pubblici determina anche una ==riscrittura degli strumenti di tutela dei terzi non contraenti== nel senso del potenziamento dei rimedi. Tale risultato è ottenuto mediante la pubblicizzazione della fase di scelta del contraente (se la selezione avvenisse mediante moduli privatistici, il dogma dell'impermeabilità della posizione del terzo a fronte della pattuizione inter alios acta, da normale garanzia finirebbe per pregiudicarlo). L'imposizione di una procedura ad evidenza pubblica determina lo statuto del provvedimento amministrativo, per cui l'aggiudicazione diviene impugnabile ad opera di terzi, ove lesi nella loro posizione di interesse legittimo pretensivo finalizzato all'ottenimento della commessa.

Per gli appalti e le concessioni i vincoli sono imposti in modo puntuale dalle direttive europee e dalle norme nazionali di recepimento; per i contratti attivi, invece, il legislatore può agire in più autonomia.
La PA in tema di appalti e concessioni ==non è tenuta a provocare la concorrenza, ma solo a rispettarla se essa esiste già==. Di conseguenza, l'obbligo per la PA di rivolgersi al mercato presuppone la concorrenzialità del mercato e ==non v'è obbligo di gara nei casi ad es. di monopolio, di autoproduzione mediante in house providing o tramite ricorso ad una convenzione organizzativa di tipo pubblicistico con altre PA ex art. 15 L. 241/90==.
Un ulteriore effetto della stretta connessione tra tutela della concorrenza e disciplina dei contratti pubblici è il rafforzamento della competenza esclusiva dello Stato. L'art. 117 c. 2 lett. E Cost. riserva alla competenza dello Stato la materia della tutela della concorrenza. La Consulta 440/2006 ha dichiarato incostituzionali le leggi regionali che nel tempo hanno introdotto limiti alla partecipazione di imprese o clausole di favore per gli operatori locali.

### Fase dell'evidenza pubblica a monte della procedura di selezione: ==la determina a contrarre==
Provvedimento amministrativo che (art. 32 c. 2 Cod. contr.) deve essere adottato dalle stazioni appaltanti prima dell'avvio di una procedura di affidamento di una commessa pubblica e nel rispetto degli atti di programmazione eventualmente previsti dal medesimo codice o dalla normativa vigente. Manifestazione di volontà in rapporto di strumentalità con il contratto e ne costituisce l'indefettibile presupposto.
La determina a contrarre - che trova un antecedente nella delibera a contrarre (art. 54 DPR 696/1979 e art. 56 L. 142/90) - ==è un atto gestionale ormai di competenza dirigenziale== (di qui il cambio di denominazione rispeto al precedente "delibera") e deve rispettare i ==seguenti contenuti==:
- elementi essenziali del futuro contratto
- criteri di selezione del nuovo contraente (ossia le procedure di gara disciplinate dal codice agli art. 59 e ss.)
- criteri di selezione delle offerte (prezzo più basso o offerta economicamente più vantaggiosa ex artt. 94 ss cc)
Nel resto del corpus codicistico si rinvengono disposizioni che specificano ulteriormente i contenuti della determina a contrarre:
- art. 71: in caso di deroghe al bando-tipo individuato dall'ANAC, il soggetto aggiudicatore è tenuto a dare una motivazione espressa in merito all'interno della determina a contrarre;
- art. 63 c.1: qualora la PA opti per la procedura negoziata senza previa pubblicazione di un bando di gara è imposto un onere di adeguata motivazione circa la scelta operata
- artt. 95 c. 4 e 5: qualora le stazioni appaltanti decidano di non ricorrere al criterio del prezzo economicamente vantaggioso, devono darne motivazione in sede di determina a contrarre

La determina a contrarre è stata qualificata dalla giursiprudenza tra gli atti ==amministrativi a natura programmatica a rilevanza esclusivamente interna== e, dunque, inidonea a produrre effetti verso terzi e pertanto ==non immediatamente impugnabile== e revocabile ad nutum.
A livello teorico ==è tuttavia possibile individuare alcune ipotesi in cui già l'adozione della determina a contrarre concreta una lesione== della sfera giuridica di terzi, rendendo così esperibile una ==impugnativa giurisdizionale== finalizzata ad ottenerne l'annullamento.
Questo è il caso in cui la determina contenga una ==scelta procedurale che determini una chiusura== (anche solo potenziale) del mercato: ==ad esempio la trattativa privata== (con procedura negoziata). Sul punto, la giurisprudenza amministrativa ha ritenuto che la scelta di ricorrere a trattativa privata è ==sindacabile sotto il profilo del rispetto dei presupposti== che legittimano la stazione appaltante ad adottare tale procedura in luogo di quelle più confacenti ai principi comunitari e nazionali di individuazione del contraente privato nei contratti della PA. Tale tipologia di impugnazione avverso la determina potrebbe essere esperita da tutti gli operatori appartenenti al settore economico cui si riferisce il contratto stipulando, ritenendosi tale appartenenza idonea a differenziarne (sotto il profilo dela legittimzione attiva) la posizione del ricorrente da quella del quisque de populo.
Inoltre, sotto altro profilo, già con la determina a contrarre può generarsi una posizione giuridica qualificata (con effetti quindi non solo interni) ==nei casi in cui la determinazione degli elementi essenziali del contratto e dei criteri di selezione non venga assolta dal successivo bando di gara, ma anticipatamente dalla stessa determina a contrarre==. E' il caso delle procedure negoziate senza previa pubblicazione del bando di gara, in cui l'Amministrazione procede con l'adozione della determina a contrarre ad individuare gli elementi essenziali della procedura.

Va esaminata la questione degli ==effetti della determinazione sul prosieguo della procedura==, nel duplice caso del contratto stipulato sulla base di una determina invalida (o in assenza di essa) e del contratto siglato in difformità da quanto previsto nella determina.
==Nel caso di determina invalida o assente==, si contendono il campo la tesi del ==vizio== (come difetto) ==di legitttimazione== del soggetto deputato alla dichiarazione negoziale (Cass I 4820/1984) e quella che ravvisa una fattispecie di errore-vizio nella formazione (procedimentale) della volontà, con conseguente annullabilità del contratto a iniziativa dell'amministrazione interessata.
==Nell'ipotesi di difformità tra contratto e determina==, si ravvisa parimenti una =="forma di eccesso di potere"== che si traduce in un vizio di consenso dell'ente pubblico con annullabilità che può essere azionata solo da quest'ultimo ex 1442 c. 4 cc (Cass. III 1682/1989)

### L'atto iniziale della procedura di selezione del contraente: ==bando di gara==
Nelle gare, la determinazione a contrarre viene di norma seguita da un bando (o avviso), ossia un atto con rilevanza esterna (soggetto al principio tempus regit actum, a tutela della par condicio, della concorrenza e della certezza del diritto: TAR Lazio II 4529/2020), con cui la stazione appaltante manifesta la volontà di stipulare un contratto e sollecita la presentazione di domande o offerte o proposte da parte degli operatori economici interessati. Sono quindi eccezionali le ipotesi di affidamenti senza bando, quali, per fermarsi alle fattispecie previste dal codice, le procedure ristrette o negoziate (art. 59 c. 5 e 63)
Il bando è l'atto iniziale della procedura in senso stretto di scelta del contraente.
Sui caratteri sostanziali della lex specialis e sui problemi processuali. [[Bandi di gara]]

### Proposta di aggiudicazione
Il bando dà inizio alla gara, che prosegue con l'esame delle offerte da parte della commissione all'uopo nominata.,
Una volta completata la valutazione delle offerte secondo il criterio prescelto dalla stazione appaltante e proceduto alla verifica e all'eventuale esclusione delle offerte cd anormalmente basse, si perviene all'aggiudicazione del contratto; l'aggiudicazione è l'atto che conclude la procedura di garar, ovverosia la fase pubblicistica in cui la PA, nell'esercizio del proprio potere amministrativo, individua la migliore controparte negoziale.
==La formalizzazione della scelta operata dalla stazione appaltante==, prima della sottoscrizione del contratto,==è richiesta dal diritto europeo come forma di garanzia== nei confronti dei terzi non aggiudicatari. Secondo la disciplina europea, infatti, è necessario che l'atto di aggiudicazione sia tenuto distinto dal successivo contratto e che lo stesso (l'aggiudicazione) sia reso conoscibile e suscettibile di ricorso giurisdizionale. La ratio è rinvenibile nel tentativo legislativo di neutralizzare il rischio che un'impugnativa sull'aggiudicazione implicita sottesa alla sottoscrizione del contratto possa essere sterilizzata, nelle sue prospettive di tutela (anche in forma specifica), proprio dal fatto che il contratto sia stato ormai stipulato se non, addirittura, già compiutamente eseguito

==Il nuovo codice ha introdotto significative modifiche== rispetto alla previgente scansione procedimentale di aggiudicazione dei contratti pubblici.
In primo luogo, superando la ==precedente strutturazione "aggiudicazione provvisoria- aggiudicazione definitiva"== attualmente la procedura di aggiudicazione è strutturata nel modo che segue:
1. All'esito della procedura di gara viene effettuata una ==proposta di aggiudicazione== (che sostituisce l'aggiudicazione provvisoria) verso il miglior offerente (art. 32 c. 4 cod contr)
2. Previa verifica e approvazione della proposta di aggiudicazione, la stazione appaltante provvede all'==aggiudicazione definitiva== (art. 32 c. 5 e 33 cod. contr.; quest'ultimo riproduce in maniera pressoché identica la precedente formulazione contenuta dall'art. 12 Dlgs 163/2006)
Nonostante l'introduzione della nuova locuzione "proposta di aggiudicazione" in luogo della vecchia "aggiudicazione provvisoria" possa apparire una mera modifica definitoria, essa presuppone una ==importante novità di carattere sostanziale==: il nuovo codice supera in modo netto le posizioni dottrinarie e giurisprudenziali sviluppatesi attorno alla figura dell'aggiudicazione provvisoria (atto a ben vedere infraprocedimentale e non definitivo, ma considerato dalla giurisprudenza suscettibile di impugnazione facoltativa). In questo senso, il Legislatore del 2016 ==ha positivizzato la sua natura di atto meramente endoprocedimentale, ad effetti instabili ed interinali==, perciò stesso inidonei a produrre la lesione definitiva della posizione del partecipante alla gara.
La lesione si concreta solo con l'adozione della successiva aggiudicazione definitiva, la quale non costituisce atto meramente conformativo o esecutivo, bensì un nuovo provvedimento.
La proposta di aggiudicazione si pone, pertanto, come atto conclusivo della fase valutativa delle offerte condotta dal seggio di gara, tuttavia priva della "vis autoritativa" necessaria a rendere definitiva la scelta del contraente.
Successivamente all'adozione dell'atto provvisorio in esame si apre una fase di verifica finalizzata non solo a vagliare la legittimità dell'operato della stazione appaltante, bensì anche a bilanciare la compatibilità degli esiti della procedura (Anche qualora in sè legittimi) con l'interesse pubblico perseguito. 
Detta verifica può - a titolo esemplificativo - passare attraverso un giudizio di sostenibilità economica della nuova commessa, ovvero su una comparazione del prezzo offerto dall'aggiudicatario rispetto alle risorse economiche pubbliche disponibili, ovvero ancora sulla sua perdurante utilità dell'oggetto della commessa posta a gara.

### Verifica e approvazione della proposta di aggiudicazione
All'adozione della proposta di aggiudicazione fa seguito un'attività di verifica della medesima (artt. 32 c. 5 e 33 cod. contr.)
Nello specific, la stazione appaltante provvede all'aggiudicazione definitiva solo dopo la verifica e la sua approvazione della proposta di aggiudicazione, nel rispetto dei termini previsti dai singoli ordinamenti decorrenti dal ricevimento dell'aggiudicazione provvisoria da parte dell'organo competente. In mancanza, tale termine è pari a 30 gg. Quest'ultimo è interrotto dalla richiesta di chiarimenti o documenti e inizia nuovamente a decorrere da quando questi pervengono all'organo richiedente. 
Decorsi i termini previsti dai singoli ordinamenti o, in mancanza, quello di 30 gg, l'aggiudicazione si intende approvata.

Natura giuridica dell'atto di approvazione: già prima delle modifiche introdotte con il Nuovo codice, la ==giurisprudenza aveva escluso che l'atto di approvazione avesse natura vincolata==. Infatti l'approvazione non può essere ricompresa nella nozione di controllo in senso stretto, ma ==si risolve in una revisione interna della correttezza del procedimento== connessa alla responsabilità unitaria del procedimento spettante alla figura dirigenziale. Alla PA è dunque concesso di svolgere nuove e autonome considerazioni rispetto all'aggiudicazione provvisoria, esprimendo un'ulteriore valutazione circa la regolarità dello svolgimento della procedura e la convenienza della stipulazione del contratto.

Quanto al rapporto tra approvazione tacita della proposta di aggiudicazione e aggiudicazione definitiva, occorre dar conto, logicamente, delle differenti posizioni registratesi in giurisprudenza nel vigore della previgente disciplina:
- secondo un primo orientamento, il decorso del termine per l'approvazione dell'aggiudicazione provvisoria non determinerebbe solo il formarsi, ope legis, dell'atto approvativo tout court, al contrario darebbe luogo anche ad un'aggiudicazione definitiva tacita. In altri termini l'approvazione tacita sarebbe equivalente ad una vera e propria aggiudicazione definitiva del contratto
- Secondo altro orientamento, ==il silenzio-assenso atterebbe esclusivamente all'approvazione dell'aggiudicazione provvisoria== (oggi proposta di aggiudicazione), non anche all'adozione dell'aggiudicazione definitiva. E' stato infatti affermato che: ex artt. 11 e 12 cod. contr. la stazione appaltante seleziona il miglior offerente e dichiara a suo favore l'aggiudicazione provvisoria; poi, previa approvazione da parte dell'organo competente, dispone l'aggiudicazione definitiva che, però diventa efficace solo dopo la verifica del possesso dei requisiti in capo all'aggiudicatario; inoltre, l'aggiudicazione definitiva non equivale ad accettazione dell'offerta e la stazione appaltante può esercitare il potere di autotutela prima della stipula del contratto, anche ad avvenuta verifica positiva del rispetto dei requisiti. Pertanto, il silente decorso del termine dei 30 gg previsto dall'art. 12 cod. contr. comporta soltanto l'approvazione tacita dell'aggiudicazione provvisoria, ma non la trasformazione in aggiudicazione definitiva, che rappresenta l'atto conclusivo del procedimento di gara ed il presupposto necessario per l'avvio della successiva fase contrattuale, salvo l'esercizio del potere di autotutela. Il meccanismo del silenzio assenso figurato dall'art. 12 c. 1 riguarda solo l'approvazione dell'aggiudicazione provvisoria, mentre l'aggiudicazione definitiva richiede una manifestazione di volontà espressa dell'amministrazione, ossia un provvedimento.

### L'aggiudicazione quale provvedimento conclusivo (non efficace) della fase pubblicistica
L'aggiudicazione costituisce il provvedimento conclusivo della fase pubblicistica di selezione del contraente. Con tale atto l'Amministrazione esprime in modo definitivo la propria scelta in ordine all'an dell'affidamento del contratto, nonché alla identificazione della controparte contrattuale
==art. 32 c. 6== (già art. 11 c. 7 Dlgs 163/2006):==il rapporto di rilevanza privatistica sorge esclusivamente con la sottoscrizione del contratto e non con la mera aggiudicazione==: atto  conclusivo della fase pubblicistica che non è equipollente all'accettazione del contratto.
Qualora, al contrario, si attribuisse all'aggiudicazione definitiva un significato non solo provvedimentale (e quindi pubblicistico), ma anche negoziale - considerandola equivalente all'accettazione dell'offerta (ex 1326 cc) - il contratto dovrebbe considerarsi concluso sin da tale momento, rectius dalla conoscenza da parte dell'offerente dell'intervenuta aggiudicazione.

Quindi, la procedura di evidenza pubblica si conclude con un ==provvedimento che legittima== (atto presupposto e fattore autorizzativo) alla stipulazione del contratto, ==ma non perfeziona direttamente il contratto==.
Viene, quindi, respinta la lettura privatistica secondo cui la procedura amministrativa di gara sarebbe anche un'attività privatistica di esercizio dell'autonomia negoziale; si sancisce la qualificazione della procedura di gara come procedimento esclusivamente amministrativo che culmina con l'atto di scelta del soggetto con cui stipulare il contratto all'esito della successiva fase negoziale, caratterizzata dalla libera e autonoma esplicazione della volontà negoziale delle parti
LA netta autonomia tra momento pubblicistico e dinamica negoziale porta ad escludere che il contratto stipulato all'esito di una gara illegittima o mancata sia nullo per mancanza di elemento essenziale (di causa, forma o consenso) o annullabile per vizio della capacità o della volontà (artt. 1425 e 1429 nn. 3 e 4 cc): l'==autonomia della fase privatistica== impedisce, infatti, di ritenere che la patologia dell'evidenza pubblica implichi deficienza strutturale del contratto (per carenza di elemento essenziale o di presupposto o requisito per la libera esplicazione della volontà contrattuale). L'assunto è confermato dalla scelta legislativa che considera la ==caducazione della gara== come ==mero presupposto per una pronuncia costitutiva di inefficacia del contratto==.

L'opzione si pone ==in contrasto con la precedente== "strada" seguita dalla normativa in materia di contabilità di Stato: secondo l'art. 16 c. 4 ==L. contabilità di Stato==, i processi verbali di aggiudicazione definitiva, in seguito a incanti pubblici o a licitazioni private, equivalgono per ogni legale effetto al contratto.
In altre parole, l'atto di aggiudicazione assumeva una duplice valenza: per un verso atto amministrativo; per un altro atto negoziale espressivo della volontà della PA in ordine al contratto da stipulare. Si generava così una sovrapposizione tra l'ultimo segmento della fase pubblicistica (aggiudicazione definitiva) e quello iniziale della fase privatistica (conclusione del contratto). In quest'ottica, la ==sottoscrizione del contratto== (a questo punto solo eventuale) ==avrebbe avuto valore meramente riproduttivo== delle volontà negoziali già manifestatesi (con la presentazione dell'offerta, quanto al concorrente, con l'adozione dell'aggiudicazione con riferimento al soggetto pubblico)
Ciononostante, anche prima dell'innovazione codicistica del 2006, il diritto pretorio aveva portato ad un'interpretazione della normativa di contabilità di Stato che in sostanza ne "annacquava" gli effetti.
Secondo il c. St., ==il principio stabilito dall'art. 16 c. 4 della legge di contabilità non è applicabile ove gli atti della procedura evidenzino la posticipazione ad un momento successivo== della manifestazione definitiva della volontà contrattuale; l'art. 16 non ha di per sè natura automatica ed obbligatoria, non potendosi escludere che la stessa PA possa rinviare, anche implicitamente, la costituzione del vincolo al momento della stipulazione del contratto, fino al quale non esiste un diritto soggettivo dell'aggiudicataria all'esecuzione dello stesso. Tale diritto si sostanzia solo nel momento di approvazione del contratto, che costituisce espressione di una potestà di controllo in capo all'organo competente ad esternare la volontà dell'ente.
Sulla stessa linea la Cassazione Su 5807/1998 ha riconosciuto natura meramente dispositiva deell'art. 16 c. 4 rd 2440/1923, potendo pertanto la PA, alla quale spetta valutare discrezionalmente l'interesse pubblico rinviare, anche implicitamente, la costituzione del vincolo al momento della stipulazione del contratto.

##### L'aggiudicazione e la verifica dei requisiti dell'aggiudicatario
L'aggiudicazione definitiva ==diviene efficace solo a seguito della positiva verifica del possesso dei requisiti da parte dell'aggiudicatario== (art. 32 c. 7)
La disciplina codicistica prevede quindi, a prescindere che l'atto di aggiudicazione sia emesso prima o dopo il sub-procedimento di verifica dei requisiti, lo stesso non possa devinire efficace prima dell'avvenuta comprova. Una delle questioni è la ==natura giuridica dell'atto di verifica==: si può escludere che esso abbia autonomia funzionale nel procedimento di gara e quindi possa essere caratterizzato da diretta ed autonoma lesività rispetto alla posizione giuridica pretensiva vantata dal soggetto aspirante all'aggiudicazione. In altre parole, l'==atto di verifica non assume valenza provvedimentale autonoma, in quanto adottato a gara ormai conclusa==, nell'ambito di un sub-procedimento ==meramente integrativo dell'efficacia== ed al solo fine della stipulazione del contratto con l'offerente.
Il C St sent. IV 1516/2012 è stato chiaro nel ritenere l'atto conclusivo della procedura di gara sempre l'aggiudicazione definitiva, rispetto alla quale la verifica positiva dei requisiti è mera condizione di efficacia; diversamente opinando, l'aggiudicaazione stessa verrebbe ad assumere valenza provvedimentale (e lesività) solo se la verifica de qua sia stata condotta prima dell'aggiudicazione medesima (cosa che può accadere), il che urta contro la logica complessiva del sistema normativo in esame.

##### Gli interventi del Decreto Semplificazione 76/2020 per gli appalti dell'emergenza
Il dl prevede che, per le procedure per cui la determina a contrarre sia adottata entro il 31 luglio 2021, l'aggiudicazione o l'individuazione definitiva del contraente deve avvenire entro 2 e 4 mesi dall'adozione dell'atto di avvio del procedimento e che il mancato rispetto del precedente termine, la mancata stipulazione tempestiva del contratto e il tardivo avvio dell'esecuzione del contratto, vengono valutati ai fini della responsabilità del RUP per danno erariale e, qualora imputabili all'operatore economico, costituiscono causa di esclusione dell'operatore dalla procedura o di risoluzione di diritto del contratto per inadempimento, che viene senza indugio dichiarata dalla stazione appaltante.
I commi 2 e 3 dell'art. 8 recano disposizioni per accelerare l'aggiudicazione delle gare, prevedendo che, per le procedure per le quali sia scaduto entro il 22 febbraio 2020 il termine per la presentazione delle offerte, le stazioni appaltanti, devono provvedere all'adozione dell'eventuale provvedimento di aggiudicazione, ovvero all'esecuzione degli Accordi-quadro, entro la data del 31 dicembre 2020 ed entro lo stesso periodo stipulare contratti derivanti da accordi quadro efficaci.

### Confine tra la fase pubblicistica e quella privatistica: gli obblighi di stand still 
La scissione fra fase pubblicistica (conclusa con l'aggiudicazione definitiva) e fase privatistica (di cui la stipulazione del contratto costituisce il momento iniziale) è resa maggiormente evidente dal più profondo solco di confine tracciato dal Dlgs 53/2010, che, in recepimento della direttiva 2007/66 CE (direttiva ricorsi), ==ha previsto un duplice termine dilatorio - cd stand still== - prima del quale le stazioni appaltanti non possono procedere con la stipula del contratto.

In merito, nel solco tracciato dal Codice del 2006, il testo dell'art. ==32 c. 9 cod. contr.== prevede che i contratti non possano essere stipulati prima che siano ==decorsi 35 giorni dall'invio dell'ultima delle comunicazioni del provvedimento di aggiudicazione definitiva==. Tale termine è stato coordinato a quello prescritto per la presentazione di ricorsi giurisdizionali avverso l'aggiudicazione (ridotto, appunto, da sessanta a 30 giorni) così da garantire l'effettività della tutela al terzo non aggiudicatario, a prescindere dal tempestivo pronunciamento cautelare del GA.
In altri termini, il legislatore ha inteso coordinare i profili sostanziali e processuali della vicenda "aggiudicazione", assicurando che il momento negoziale del rapporto non possa intervenire prima che non sia pacifico che l'aggiudicazione sia divenuta inoppugnabile, per decorrenza del termine per l'impugnazione (di qui la maggior lunghezza del termine di stand still rispetto a quello di decadenza per il ricorso al TAR).

==Il secondo termine di stand still (cd processuale)== è previsto dall'art. 32 c. 11: se è proposto ==ricorso avverso l'aggiudicazione definitiva con contestuale domanda cautelare, il contratto non può essere stipulato dal momento della notificazione dell'istanza cautelare alla stazione appaltante per i successivi 20 giorni==, a condizione che entro tale termine intervenga almeno il provvedimento cautelare di primo grado o la pubblicazione del dispositivo della sentenza di primo grado in caso di decisione del merito all'udienza cautelare ovvero fino alla pronuncia di detti provvedimenti se successiva. Qualora la Stazione appaltante fruisca del patrocinio dell'Avvocatura dello Stato, il ricorso introduttivo del giudizio deve essere notificato, oltre che presso detta Avvocatura, anche alla stazione appaltante nella sua sede reale, in data anteriore alla notifica presso l'Avvocatura (art. 120 c. 4 cpa)
==L'effetto sospensivo cessa== qualora, in sede di esame della domanda cautelare, ==il giudice si dichiari incompetente==, ==ovvero fissi con ordinanza la data di discussione del merito senza concedere misure cautelari== ovvero ancora rinvii al giudizio di merito l'esame della domanda cautelare, con il consenso delle parti, da intendersi quale implicita rinuncia all'immediato esame della domanda cautelare.
==La ratio== dell'introduzione ==del secondo termine di stand still== (invero solo eventuale, in quanto connesso alla presentazione di un ricorso al TAR) risiede nell'evidente considerazione per cui il solo stand still dell'art. 32 c. 9 sarebbe inidoneo ad ==assicurare la piena tutela al concorrente non aggiudicatario==. Infatti, ove non fosse prevista la sospensione ex lege della facoltà di stipulare a seguito della proposizione del ricorso, la stazione appaltante ben potrebbe, ==nelle more del giudizio== (e della pronuncia cautelare), procedere alla sottoscrizione del contratto una volta decorsi i 35 giorni.

Le sanzioni per la violazione del termine di stand still:
- Oltre all'ovvia configurabilità di ipotesi di responsabilità anche risarcitoria, risultano applicabili le sanzioni alternative di cui all'art. 123 cpa
- La giurisprudenza nega che la violazione dell'obbligo di stand still possa incidere sulla legittimità dell'aggiudicazione definitiva a monte, in quanto atto antecedente che non potrebbe essere retroattivamente inficiato da una violazione ad esso successiva
- E' anche diffuso il convincimento che la violazione dell'obbligo di stand till non possa determinare l'inefficacia del contratto stipulato: l'art. 121 cpa, ove il mancato rispetto del termine dilatorio è assunto a causa di inefficacia del contratto, richiede che essa si abbini anche alla privazione del ricorrente della possibilità di avvalersi di mezzi di ricorso prima della stipula del contratto, nonché alla circostanza che tale violazione, aggiungendosi a vizi propri dell'aggiudicazione definitiva, abbia influito sulle possibilità del ricorrente di ottenere l'affidamento. In altre parole, l'inefficacia del contratto richiede un'illegittimità dell'aggiudicazione definitiva, che non ricorre in caso di mera violazione del obbligo di stand still, in quanto trattasi di un profilo di illegittimità temporalemnte inquadrabile in un momento successivo al completamento della fase pubblicistica (ovvero all'aggiudicazione stessa)

#### Il termine "massimo" per la stipula del contratto e le situazioni giuridiche soggettive dell'aggiudicatario prima di divenire contraente
La divisione tra la fase pubblicistica e privatistica della formazione del contratto pubblico è ancor più chiara se si considera che l'art. 32 c. 8 c. contr. prevede un termine (60 gg) entro il quale deve essere stipulato il contratto una volta divenuta efficace l'aggiudicazione definitiva. In pratica, un meccanismo opposto a quello degli obblighi di stand still.
Qualora la sottoscrizione non avvenga entro tale termine (salvo termini diversi nella lex specialis, ovvero concordati con l'aggiudicatario o in caso siano intervenute pronuncie sospensive del giudice) ==l'aggiudicatario può, mediante atto notificato alla stazione appaltante, sciogliersi da ogni vincolo==.
Stessa facoltà spetta all'aggiudicatario già contraente nel caso in cui l'atto di controllo sull'approvazione del contratto non intervenga nel termine previsto. Si tratta di disposizione posta nell'interesse del privato, il quale è così garantito da eventuali inadempimenti e/o ritardi della PA nelle procedure per giungere alla sottoscrizione del contratto e, a fronte del ritardo della stazione appaltante, ottenendo lo sciogliento da qualsiasi vincolo può cercare nuove opportunità sul mercato
==All'aggiudicatario non compete alcun indennizzo, salvo il rimborso delle spese contrattuali documentate==. Tuttavia, nel caso di lavori, se è intervenuta la consegna dei lavori in via d'urgenza e, nel caso di servizi e forniture, se si è dato avvio all'esecuzione del contratto in via d'urgenza, l'aggiudicatario ha diritto al rimborso delle spese sostenute per l'esecuzione dei lavori ordinati dal direttore dei lavori, comprese quelle sostenute per oneri provvisionali.
Nel caso di servizi e forniture, se si è dato avvio all'esecuzione del contratto in via d'urgenza, l'aggiudicatario ha diritto al rimborso delle spese sostenute per le prestazioni espletate su ordine del direttore dell'esecuzione.

A livello sostanziale - nel periodo di "limbo" che si genera tra il momento di efficacia dell'aggiudicazione definitiva e quello di stipula del contratto - rimane non chiara ==quale sia la situazione giuridica vantata dall'aggiudicatario nei confronti della PA==. In altre parole, non è chiaro se questo vanti un diritto soggettivo alla sottoscrizione del contratto (simile a quello del soggetto che abbia sottoscritto un contratto preliminare) ovvero un interesse legittimo di natura pretensiva (il cui bene della vita è costituito dalla stipula del contratto)
- Se fosse qualificata come diritto soggettivo, si dovrebbe ritenere applicabile l'art. 2932 cc e, pertanto, sarebbe astrattamente possibile per l'aggiudicatario adire l'Autorità giudiziaria al fine di ottenere una sentenza che tenga luogo del medesimo
- Al contrario, se si ricostruisce tale posizione come interesse legittimo pretensivo, in assenza di specifici strumenti disciplinati dal Codice mediante cui l'aggiudicatario potrebbe ottenere la stipula del contratto - andrebbe verificata l'esperibilità del cd ==rito del silenzio ex art. 117 cpa==, finalizzato ad ottenere una ==condanna della PA alla sottoscrizione del contratto relativo alla commessa aggiudicata==. Sebbene parte della dottrina reputi più conforme al dettato normativo una risposta negativa (del resto, mediante il rito del silenzio si ovvia alla mancata adozione di un atto amministrativo e non di atti a caratura negoziale), in giurisprudenza si registra un'interessante pronuncia in cui il ricorso al rito del silenzio è stato pacificamente ammesso.

Oggi l'art. 18 c. 5 del Nuovo Codice del 2023 prevede esplicitamente che la mancata stipula del contratto costituisce silenzio inadempimento, sanzionabile nelle forme del 117 cpa

L'art. 4 del Decreto Sempllificaizoni (76/2020) prevede interventi incisivi per garantire la stipulazione in tempi rapidi e certi del contratto a valle della definizione della procedura amministrativa con l'aggiudicazione.
Si ritiene così che la Stazione appaltante è tenuta a concludere il contratto nei termini previsti dalla legge o dalla lex specialis.







