I sistemi di aggiudicazione previsti dal Codice dei contratti pubblici sono:
- procedura aperta
- procedura ristretta
- competitiva con negoziazione
- dialogo competitivo
- procedura negoziata senza pubblicazione del bando di gara
- partenariato per l'innovazione
==L'elenco delle procedure== a disposizione delle stazioni appaltanti ==deve essere considerato tassativo==: ciò in ragione del principio generale di legalità che deve regolare l'azione della PA, specie in un settore così delicato, e poi per il diritto eurounitario che - nelle direttive - non sembra lasciare spazio alla ideazione e disciplina di ulteriori tipi di procedura).

Le procedure possono essere suddivise a seconda della facoltà discrezionale di opzione per le stazioni appaltanti:
- da un lato quelle che non postulano la preventiva sussistenza di condizioni legittimanti (procedure aperte e ristrette)
- dall'altro, quelle che esigono per la loro indizione la sussistenza di puntuali presupposti. (procedura competitiva con negoziazione; dialogo competitivo; procedura negoziata senza pubblicazione del bando di gara e il partenariato per l'innovazione)
	- la scelta di procedure non ordinarie presenta profili di indubbia delicatezza, sia per l'adeguatezza della procedura a soddisfare le esigenze della PA e raggiungere gli obiettivi perseguiti con la selezione, sia per il rispetto delle condizioni di legge per far ricorso all'una o all'altra tipologia.
	
### Procedura aperta e ristretta: le ordinarie vie di affidamento dei contratti pubblici
La procedura aperta e la ristretta costituiscono i sistemi ordinari per l'affidamento di commesse e contratti pubblici e la scelta su quale dei due modelli seguire è rimessa alla piena discrezionalità delle stazioni appaltanti. Tale conclusione è oggi avvalorata dal fatto che il Codice del 2016 ha espunto le ipotesi di preferenza della procedura ristretta rispetto a quella aperta, quando il criterio di aggiudicazione era quello dell'offerta economicamente più vantaggiosa e nei casi in cui l'affidamento riguardava sia la fase progettuale che quella esecutiva.

Gli artt. 60 e 61 disegnano la procedura aperta e quella ristretta come due modelli di gara in sè analoghi:
- nella procedura aperta, ogni operatore economico interessato a partecipare ha facoltà di presentare un'offerta. In altri termini, nelle procedure aperte, a seguito della pubblicazione del bando/avviso di indizione di gara, i concorrenti presentano direttamente le offerte alle quali è allegata la documentazione necessaria per la dimostrazione del possesso dei requisiti richiesti. Alla gara sono quindi e automaticamente ammessi tutti i soggetti in possesso dei requisiti richiesti dalla lex specialis e che abbiano presentato offerta
- nella procedura ristretta, invece, possono prendere parte soltanto gli operatori economici invitati dalle stazioni appaltanti tra coloro che abbiano fatto domanda di partecipazione; agli aspiranti concorrenti è dapprima richiesto di presentare una domanda con la quale si fa richiesta alla stazione appaltante di partecipare alla procedura, dando dimostrazione del possesso dei requisiti prescritti dal bando o dall'avviso; poi, esclusivamente i concorrenti che saranno invitati (con un secondo e distinto atto amministrativo che assume il nome ormai usuale di lettera di invito) potranno presentare le proprie offerte.
La differenza consiste quindi nella contestualizzazione temporale o meno rispetto alla presentazione delle offerte dell'ammmissione dei concorrenti alla gara.

### Procedura competitiva con negoziazione
Disciplinata dagli artt. 59 c. 2 e 62 Dlgs 50/2016, ampliata dal decreto semplificazioni, è il ==primo modulo procedimentale di affidamento di contratti pubblici di tipo "straordinario" o speciale==
A tale procedura le stazioni appaltanti possono accedere al ricorrere di determinati presupposit (Art. 59 c 2). La stazione appaltante che opti per tale modulo procedimentale ha l'onere di indicare nella determina a contrarre e nella relazione unica redatta ex. art. 99 cod. contr. le specifiche ragioni che legittimano il ricorso a detta procedura.

La finalità di questa procedura è quella di consentire alle stazioni appaltanti di consultare preventivamente il "mercato" e valutare (ed eventualmente modificare) assieme agli stessi operatori economici le condizioni di appalto e le varie soluzioni tecnico-economiche prospettate, ottimizzando, in tal modo, gli interessi (sia pubblici che privati) coinvolti.
==Simile alla procedura ristretta==, quella competitiva con negoziazione ==se ne differenzia in particolare per la modificabilità delle offerte iniziali== da parte dei concorrenti. In sintesi, la negoziazione tra stazione appaltante e operatori del mercato interessati all'appalto genererebbe un inevitabile scambio di informazioni e di idee consentendo un migliore inontro tra gli scopi pubblici della prima con quelli privatistici dei secondi. 
Di converso, in considerazione di tale flusso di scambio, sono state introdotte una serie di garanzie al fine di evitare che un concorrente se ne avvantaggi a scapito di un altro (ferma la disciplina in tema di accesso, la stazione appaltante non può rilevare agli altri partecipanti informazioni riservate comunicate dal candidato o da un offerente senza il consenso di questi.)

### Dialogo competitivo
E' uno degli istituti più innovativi e controversi della disciplina dei contratti pubblici.

Disciplinato dall'art. 64 c. contr. (già art. 58 Dlgs 163/2006), è anch'esso una procedura straordinaria, applicabile solo al concorrere delle condizioni stabilite dal Codice (che sono le medesime previste per la procedura competitiva con negoziazione). Rispetto alla previgente disciplina, il dialogo competitivo non è più limitato alle ipotesi di "appalti particolarmente complessi". Le stazioni appaltanti assumono, dunque, un onere motivazionale in ordine alla sussistenza di tali condizioni e presupposti che deve essere assolto nella determina a contrarre (art. 32 c. 2) e nella relazione unica dell'art. 99

L'istituto costituisce una ==combinazione tra alcuni elementi della procedura ristretta e altri della procedura negoziata==. Le stazioni appaltanti possono avviare un ==dialogo con gli operatori economici al fine di elaborare una o più soluzioni, sulla base delle quali i candidati selezionati saranno invitati a presentare le offerte.==
La procedura si caratterizza, dunque, per uno ==sviluppo articolato==, aattraverso la negoziazione, ==dei contenuti delle offerte, finalizzato ad individuare i mezzi più idonei a soddisfare le esigenze ==dell'amministrazione. Per questa sua caratteristica l'art. 64 c. 1 precisa che l'appalto è aggiudicato esclusivamente con il criterio dell'offerta economicamente più vantaggiosa.

==La procedura si apre con la pubblicazione del bando== o di un avviso di indizione della gara, con cui la PA rende nota l'intenzione di avviare la procedura in questione, individuando la necessità all'origine del dialogo e gli obiettivi da raggiungere attraverso di esso, nonché garantendo parità di trattamento a tutti i partecipanti.
Al pari della procedura ristretta e della procedura competitiva negoziata, in questo tipo di procedura ogni operatore può presentare domanda di partecipazione, ma alla gara partecipano ==solo i soggetti che sono stati invitati dalla stazione appaltante==
Il codice non prevede, da parte dei concorrenti, l'invio di una vera e propria offerta iniziale. In effetti, la norma indica ==la fase successiva all'invito== come =="partecipazione al dialogo"==. Le stazioni appaltanti avviano con i concorrenti risultati idonei alla pre-selezione un dialogo finalizzato all'indiivduazione e alla definizione dei mezzi più idonei a soddisfare le proprie necessità, discutendo con loro tutti gli aspetti dell'appalto.
Rispetto alla procedura competitiva con negoziazione, le amministrazioni godono di maggiore libertà di forme e contenuti. E' in ogni caso ribadita la regola generale secondo la quale durante il dialogo le stazioni appaltanti garantiscono parità di trattamento tra i partecipanti, in particolare non fornendo informazioni che possano avvantaggiare solo alcuni concorrenti (c. 6). Segnatamente, nei limiti di quanto disposto dall'art. 53 del Codice in materia di accesso e riservatezza, le stazioni appaltanti non possono rivelare agli altri concorrenti le soluzioni proposte o le altre informazioni riservate comunicate dal candidato o dall'offerente senza l'accordo di quest'ultimo, che assume la forma di accordo specifico (c. 7)

### Procedura negoziata senza pubblicazione del bando di gara
Modulo procedimentale che consente alle PA di ==contrattare direttamente con un operatore economico le condizioni del contratto, prescindendo dall'osservanza di particolari forme procedimentali, con un livello di libertà di azione che si avvicina a quello dei soggetti privati nell'ambito delle fasi pre-negoziali del diritto civile==. La procedura si caratterizza per l'assenza di preventiva pubblicità e per la selezione sostanzialmente discrezionale degli operatori con i quali trattare l'affidamento del contratto, sia pure nel rispetto dei principi di trasparenza, concorrenza e rotazione, salvo che non sussista un unico operatore con il quale contrattare.
La modalità di affidamento in analisi è una variante delle procedure ristrette, caratterizzata da più accentuata flessibilità, utilizzabile (in ragione dell'esigenza di tutelare la parità di condizioni tra i potenziali offerenti, garantendo al contempo la massima partecipazione da parte degli operatori economici) nei soli casi tassativamente indicati dal Codice.
In considerazione dell'allontanamento dallo schema concorrenziale della gara tout court, oltre alla sussistenza dei presupposti previsti dal legislatore, la stazione appaltante è tenuta a fornire adeguata motivazione circa le ragioni che hanno condotto all'adozione di tale procedura.
Le stazioni appaltanti possono accedere alla procedura negoziata senza bando in ipotesi specifiche tassativamente individuate dall'art. 63.
L'art. 2 Decreto Semplificazioni (76/2020) prevede, invece, che per l'affidamento delle attività di esecuzione di lavori, servizi e forniture, nonché di servizi di inggneria e architettura, inclusa l'attività di progettazione, di opere di importo soprasoglia e, in particolare tra l'ltro, per interventi nei settori dell'edilizia scolastica, universitaria, sanitaria e carceraria, dei trasporti e delle infrastrutture stradali, ferroviarie e idriche, la cui realizzazione è necessaria per il superamento della fase emergenziale o per far fronte agli effetti negativi di natura sanitaria ed economica derivanti dalle misure di contenimento e dall'emergenza sanitaria globale del Covid-19 e per i quali vi sia una situazione di estrema urgenza tale da non consentire il rispetto dei termini, anche abbreviati previsti dalle procedure ordinarie, le Stazioni appaltanti procedono mediante procedura negoziata senza pubblicazione del bando (art. 63 per i settori ordinari e 125 per quelli speciali)
Sul piano processuale si esclude che la sorte del contratto sia pregiudicata dall'accoglimento del ricorso o dell'istanza cautelare

### Partenariato per l'innovazione
Art. 65 Dlgs 50/2016: è un modulo procedimentale globalmente nuovo, introdotto dal nuovo Codice.

Non va confuso con il partenariato pubblico privato di cui agli artt. 180 ss Cod. contr., che costituiscono delle forme contrattuali tout court e non delle procedure di affidamento. 
Esso consente di sviluppare e, successivamente, approviggionarsi e acquisire prodotti, servizi o lavori altamente innovativi che non possano essere reperiti sul mercato esistente.
Detta opzione deve essere assunta in base ad una motivata determinazione, che dia specificamente atto della indisponibilità nel mercato delle soluzioni perseguite, e deve comunque far sì che le forniture, i servizi o i lavori così eseguiti corrispondano ai livelli di prestazioni e ai costi massimi concordati tra stazioni appaltanti e partecipanti.
La procedura, ==strutturata essenzialmente sulla falsariga di quella competitiva con negoziazione==, tende in una prima fase all'==identificazione delle esigenze e alla definizione dei requisiti minimi richiesti== e, in una seconda fase, alla negoziazione dell'offerta e alla sua aggiudicazione secondo il criterio dell'offerta economicamente più vantaggiosa. Più in dettaeglio, in primo luogo, la stazione appaltante deve fissare nei documenti di gara i requisiti minimi richiesti agli offerenti, in modo adeguatamente preciso per consentire loro di individuare natura e ambito della soluzione richiesta e valutare se partecipare o meno.
In quest'ottica la PA deve assicurare che la struttura del partenariato, e in particolare la durata e il valore delle varie fasi, riflettano il grado di innovazione della soluzione proposta e la sequenza di attività di ricerca e di innovazione necessarie per lo sviluppo di una soluzione innovativa non ancora disponibile sul mercato. Il valore stimato delle forniture, dei servizi e dei lavori non deve essere sproporzionato rispetto all'investimento richiesto per il loro sviluppo.
==Al pari delle procedure ristrette, qualsiasi operatore puà presentare una domanda di partecipazione in risposta al bando o all'avviso con cui si indice la procedura presentando le informazioni richieste==. il termine minimo per la presentazione di tali domande è di 30 giorni dalla data di trasmissione del bando di gara.
Il numero dei candidati idonei da invitare in concreto alla gara, tendenzialmente illimitato e coincidente con gli operatori che abbiano chiesto di partecipare e siano risultati idonei, può essere anche in questo caso limitato ex art. 91 cod. sino ad un minimo di 3. Pertanto, solo gli operatori invitati possono partecipare alla procedura.
Il partenariato è strutturato in fasi successive, secondo la sequenza delle fasi del processo di ricerca ed innovazione, che può comprendere la fabbricazione dei prodotti o la prestazione dei servizi e la realizzazione dei lavori. In quest'ottica, le stazioni appaltanti fissano obiettivi intermedi che le parti devono raggiungere e prevedono il pagamento di remunerazioni mediante congrue rate. In base agli obiettivi prefissati, il committente pubblico (se lo ha anticipato nei documenti di gara) può decidere, dopo ogni fase, di risolvere il partenariato o, nel caso di un partenariato con più operatori, di ridurre il numero degli operatori risolvendo singoli contratti.
Le PA possono negoziare le offerte iniziali e tutte le offerte successive presentate dagli operatori interessati, tranne le offerte finali, per migliorarne il contenuto. Resta fermo che i requisiti minimi e i criteri di aggiudicazione non sono soggetti a negoziazione. Infine, si segnala che anche la fase delle negoziazioni può svolgersi per step successivi per ridurre il numero di offerte da negoziare applicando i criteri di aggiudicazione specificati nella lex psecialis.

