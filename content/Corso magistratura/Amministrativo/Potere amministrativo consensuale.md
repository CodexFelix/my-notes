---
Fonti
Art. 11 L. 241/90: accordi tra PA e privati
Art. 15 L. 241/90: accordi tra PPAA
---
In origine il potere si riteneva esclusivamente autoritativo, unilaterale, scevro dal consenso del privato.

Altro fattore di democraticizzazione è il passaggio dal tradizionale modello di potere solitario a quello di modello sempre più ==condiviso o consensuale.==

Complici il diritto comunitario, nel cui ambito ha origine il [[Principio di sussidiarietà]], e il rinnovato interesse per i diritti costituzionali di libertà, la L. 241/90 ha inteso dar forma ad un modello d'esercizio consensuale del potere, che si estrinseca anche mediante accordi, sia tra PA e privati (art. 11), sia tra enti pubblici (art. 15).
La preferenza per modelli concordati di amministrazione comporta che, ove possibili, possono e devono essere prescelti rispetto agli atti imperativi.

Si riconosce la compatibilità tra potere e consenso, pur inducendo gli interpreti a ritenere che gli accordi ==non sono contratti di diritto comune== caratterizzati dall'anomala convivenza tra autonomia privatistica ed oggetto pubblico, ==ma si atteggiano a tecniche di esercizio consensuale del potere che si sostanziano in provvedimenti concordati==.


Ragioni per cui sono accordi pubblicistici (provvedimenti concordati), e non contratti o negozi privatistici:
1. Letterale: la legge parla di accordi e non di contratto
2. Il rinvio alle regole civilistiche è parziale e limitato ai soli principi fissati dal codice civile (art. 11 c. 2 L. 241/90)
3. Processuale: la giurisdizione esclusiva del GA (133 c, 1 lett. A n. 2 cpa) è giustificata proprio dalla natura amministrativa del potere speso anche in caso di accordi e del rapporto che ne consegue. Sarebbe altrimenti incostituzionale per contrasto con l'art. 103 Cost.
4. Sistematico: la norma prevede in capo alla PA un potere di recesso che, nonostante la terminologia, è un vero e proprio potere di revoca (di cui all'art. 21-quinquies L. 241/90). Ciò è dimostrato dal fatto che per i contratti realmente di diritto privato non è attribuito alla PA un potere illimitato di recesso.
5. L'art. 11, che specifica che gli accordi devono essere stipulati senza pregiudizi per i terzi, non sarebbe necessario se si trattasse di contratti (per cui si applica automaticamente il principio di relatività degli effetti giuridici ex 1372 cc)
6. Dogmatico: è superata l'idea della consensualità come antitesi del potere

---
Sez. IV 6309/2022 sul potere del GA di ridurre la penale concordata mediante accordo amministrativo PA-privato

