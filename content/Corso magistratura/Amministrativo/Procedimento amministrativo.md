Concezione formale (o teleologica), implica una nozione di provvedimento amministrativo quale fattispecie a formazione progressiva:
>Pluralità di atti, susseguenti e diversi tra loro, tutti preordinati all'adozione del provvedimento finale.

Concezione funzionale,elaborata da giurisprudenza e dottrina, come modo di esercizio del potere pubblico, forma della funzione amministrativa
>Momento di coordinamento e composizione di opposti interessi pubblici e privati. Luogo di vero esercizio del potere, mentre il provvedimento degrada a mero riepilogo statico di valutazioni e acquisizioni già operate in sede procedimentale

Funzioni del procedimento: consentire controllo del giudice sull'esercizio del potere (sulla base di una legalità procedurale, che si affianca a quella sostanziale); assicurare il coordinamento tra PPAA; garantire la voce a tutti gli interessi coinvolti; garantire contraddittorio a favore dei soggetti incisi negativamente 

Caratteri essenziali del procedimento:
- eterogeneità degli atti: hanno differente natura giuridica (manifestazioni di volontà e scienza, valutazioni ecc.), diversa funzione (atti di amministrazione attiva, consultiva e di controllo) e vengono posti in essere da differenti agenti (PA o soggetti privati)
- autonomia dei singoli atti: pur se preordinati allo stesso fine, producono effetti propri e talvolta sono impugnabili ex se;
- coordinamento ad un unico fine degli atti che lo compongono: concretantesi nella fattispecie finale, rispetto alla quale essi sono di carattere ausiliario

### Fasi del procedimento:
1. Iniziativa: momento propulsivo. 
	- I procedimenti possono avviarsi per iniziativa privata (istanze, denunce, ricorsi) o d'ufficio (autonoma od eteronoma, a seconda che promani dallo stesso organo competente per il provvedimento finale o organo diverso).
		- iniziativa d'ufficio: l'atto propulsivo eteronomo può assumere veste di richiesta (sollecitazione dell'emanazione di un atto che altrimenti non sarebbe stato emanato) o proposta (manifestazioni di giudizio dell'organo propulsivo circa il contenuto da dare all'atto)
			- le proposte possono essere facoltative od obbligatorie, a seconda che l'autorità possa provvedere anche in mancanza della proposta; le proposte possono essere anche vincolanti, non vincolanti o conformi
	- la distinzione tra iniziativa di parte e d'ufficio assume rilievo applicativo, stante le diverse regole procedimentali: l'art. 10-bis, obbligo di comunicare preavviso di rigetto (solo per i procedimenti ad istanza di parte)
	- Obbligo di provvedere (sanzionato con silenzio inadempimento/rifiuto) nel caso di istanza, richiesta e proposta vincolante; mero obbligo di vagliare l'opportunità negli altri atti propulsivi (proposta non vincolante, segnalazioni, voti)
2. Istruttoria: fase in cui si acquisiscono e valutano i singoli dati ai fini dell'emanazione dell'atto. 
	- Fase regolata da principi di logicità, congruità, non aggravamento con onerosi incombenti istruttori se nn per straordinarie e motivate esigenze
	- La competenza dell'istruttoria spetta normalmente alla stessa autorità cui compete l'adozione del provvedimento finale. Al privato è conferito un potere collaborativo, indicando mezzi di prova, rispondendo ai quesiti o integrando documentazioni.
	- L'istruttoria è gestita dalla PA nella persona del ==responsabile del procedimento== che stabilisce le indagini necessarie, valuta liberamente le prove acquisite. L'istruttoria è caratterizzata dalla partecipazione del privato e di altre AMministrazioni. Sedde privilegiata di partecipazione procedimentale di altre PPAA è la Conferenza di servizi istruttoria. 
	- Collante tra la fase istruttoria e decisoria è la fase pre-decisoria, elaborazione di una proposta di provvedimento da parte del responsabile del procedimento.
3. Decisoria: fase deliberativa, in cui si determina il contenuto dell'atto da adottare e si provvede alla formazione ed emanazione dello stesso
	- competenza ad emanare statuizioni è passata definitivamente ai dirigenti, a seguito della privatizzazione del pubblico impiego (TUPI). 
	- Ove la PA debba emanare atto discrezionale, valuta comparativamente gli interessi coinvolti, valutando e selezionando la soluzione migliore
	- In caso di atto vincolato, deve limitarsi a verificare unicamente i presupposti legali per l'adozione del provvedimento.
	- La fase decisoria può manifestarsi in un atto semplice, adottato da singola Amministrazione; o in atto complesso (decisioni pluristrutturate: conferenza di servizi decisoria, accordi tra più PPAA). In questo secondo caso la decisione è di competenza di più PA e deve essere preceduta da un concerto o un'intesa, o comunque da un atto di assenso
4. Integrativa dell'efficacia:
	- in caso di provvedimento non recettizio esso diventa efficace già con l'adozione; la comunicazione rileva solo per iil decorso del termine di impugnazione (29 cpa), dinanzi al GA
	- i provvedimenti recettizi richiedono invece, ai fini dell'integrazione dell'efficacia, la comunicazione ai destinatari. La mancata comunicazione non comporta l'illegittimità dell'atto, limitandosi solo ad impedirne l'efficacia. 
	- La legge può subordinare l'efficacia dell'atto all'intervento di un controllo che funge da condizione sospensiva: in tale ipotesi viene in rilievo una vera fase integrativa dell'efficacia, che si snoda in un controllo preventivo di efficacia

### Principi del procedimento amministrativo (l.241)
Prima dell'entrata in vigore della L. 241/90 mancava una disciplina generale del procedimento amministrativo; sicché una funzione supplente è stata svolta da dottrina e giurisprudenza.
La dottrina ha supplito alla carenza mediante il principio generale del giusto procedimento, secondo cui l'Amministrazione deve mettere il soggetto nelle condizioni di esporre le proprie ragioni al fine di tutelare il proprio interesse legittimo e garantire la completezza dell'istruttoria. Il principiio del giusto procedimento ha acquisito nel tempo valore di principio generale, anche se non è mai stato considerato dalla giurisprudenza un principio costituzionale. 

La L. 241/90 e modifiche successive (rif. Madia 2015) contiene una normativa di principio che si limita a definire i criteri essenziali ai quali deve attenersi la PA nella propria azione:
==ART. 1 L. 241/90==: l'azione amministrativa deve essere improntata a criteri di economicità, efficacia, imparzialità pubblicità e trasparenza. Tali criteri sono gli stessi cui il Legislatore si è ispirato per regolare il procedimento amministrativo (trasparenza ed efficienza). Per la realizzazione dei principi di trasparenza ed efficienza sono diretti i criteri di economicità, efficacia e pubblicità dell'azione amministrativa.
- economicità: (articolazione del principio di buon andamento dell'azione amministrativa) - specificato con riguardo al minor dispendio di mezzi
- efficacia: (sempre buon andamento), rapporto tra obiettivi e risultati
- divieto di aggravamento del procedimento (art. 1 c. 2 L. 241): ossia di compiere atti procedimentali diversi da queli prescritti e di rinnovare quelli precedentemente compiuti, se non per straordinarie e motivate esigenze imposte dall'istruttoria. L'inosservanza di tale divieto è sanzionata sotto il profilo dell'eccesso di potere per difetto di motivazione o inesatta prospettazione dei presupposti di fatto
- pubblicità: obbligo di rendere noto il termine di conclusione del procedimento (art. 2); rendere pubbliche le disposizioni adottate dalle Amministrazioni in merito alle determinazioni dell'unità organizzativa responsabile dell'istruttoria e ogni altro adempimento procedimentale, nonché dell'adozione del provvedimento finale (art. 4); obbligo di comunicare l'UO competente e il nominativo del responsabile del procedimento (art. 5); obbligo di consentire agli interessati l'accesso documentale (art. 22).
L'art. 1 L. 241/90 al c. 1-bis sancisce il principio generale per cui le PA, nell'adozione di atti di natura non autoritativa, ==possono agire secondo modelli privatistici== e quindi anche negoziali. Collegata a tale principio è la generalizzazione dell'uso di accordi sostitutivi di provvedimenti, attraverso la soppressione della clausola per cui tali accordi potevano essere conclusi "solo nei casi previsti dalla legge".

Interessante è il richiamo contenuto nell'art. 1 ai ==principi comunitari==: legalità dell'azione amministrativa, obbligo di motivazione, trasparenza, diritto di accesso, imparzialità, e soprattutto garanzia di affidamento legittimo e principio di proporzionalità.

### Procedimento amministrativo a seguito della riforma del Titolo V Cost.
Il nuovo riparto di competenze normative ha da subito posto la questione se sia possibile per lo Stato dettare norme generali sul procedimento amministrativo.
L'art. 117 Cost., difatti, non contiene tra l'elenco tassativo di materie di competenza esclusiva o concorrente la materia del procedimento; tale circostanza non è significativa, data la ==natura del procedimento amministrativo, che non coincide con un ambito di competenza, investendo, invece, trasversalmente tutte le materie==.

L'art. 29 L. 241/90 individua le PA tenute all'osservanza della legge sul procedimento:
- Amministrazioni statali ed enti pubblici nazionali
- Società con totale o prevalente capitale pubblico, limitatamente all'esercizio delle funzioni amministrative;
- limitatamente alle disposizioni di cui agli artt. 2-bis, 11, 15 e 25 c. 5, 5-bis e 6 nonché capo IV-bis a tutte le amministrazioni pubbliche
- Regioni ed enti locali, nell'ambito delle rispettive competenze, regolano le materie disciplinate dalla L. 241/90 nel rispetto del sistema costituzionale e delle garanzie del cittadino nei riguardi dell'azione amministrativa, così come definite dai principi stabiliti dalla legge stessa. Possono disciplinare i procedimenti amministrativi di loro competenza ma non possono stabilire garanzie inferiori da quelle assicurate ai privati da disposizioni attinenti ai livelli essenziali delle prestazioni
	- art. 29 c.2-bis e 2-ter: le Regioni ed enti locali nel disciplinare i procedimenti amministrativi di loro competenza, non possono stabilire garnzie inferiori a quelle assicurate dalle disposizioni attinenti ai livelli essenziali delle prestazioni, ma possono prevedere livelli ulteriori di tutela
	- Rientrano nei livelli essenziali delle prestazioni: partecipazione, responsabile del procedimento, conclusione nei termini, accesso documentale, termini di durata dei prpocedimenti; disposizioni concernenti istanze, segnalazioni e comunicazioni, la DIA e il silenzio assenso, la conferenza di servizi - salva possibilità di individuare con intese in sede di Conferenza unificata di cui all'art. 8 d.lgs. 281/1997 casi ulteriori in cui tali disposizioni non si applicano
	- le Regioni a statuto speciale e le province autonome di Trento e Bolzano adeguano la propria legislazione alle disposizioni dell'art. 29 secondo i rispettivi statuti e le relative norme di attuazione.

### Successione di leggi e procedimento
Interessante appare la questione concernente le ripercussioni sul procedimento amministrativo del sopravvenire, durante il suo corso, di una legge che lo disciplini diversamente da quella vigente al momento in cui è stato avviato.
Il principio generale che regola la modificazione di legge durante il procedimento è quello del  tempus regit actum, per cui ogni atto è disciplinato dalla legge in vigore al momento della sua adozione. 
C. St. 2356/2015 ha sostenuto che il principio comporta che la PA deve tener conto anche delle modifiche normative intervenute durante l'iter procedimentale, non potendo considerare l'assetto cristallizzato una volta per tutte alla data di avvio; di conseguenza, la legittimità del provvedimento adottato al termine di un procedimento ad istanza di parte va valutata con riferimento alle norme vigenti al tempo in cui è stato adottato il provvedimento finale e non a quello della presentazione dell'istanza.

Gli effetti, però, sono diversi in relazione alle singole fasi in cui si articola il procedimento, alla luce del fatto che il momento cui fare riferimento per individuare la normativa applicabile è quello di produzione degli effetti:
1. Fase preparatoria (Stadio istruttorio) bisogna distinguere l'ipotesi in cui la legge modifichi il regime dei caratteri formali e requisiti degli atti preparatori da quella in cui incida sulla loro essenzialità ai fini della produzione dell'effetto finale:
	- nel primo caso (ad es. richiesta di forme per un atto che era a forma libera): si applica il principio tempus regit actum, per cui l'atto preparatorio già compiuto sarà valido ed efficace
	- nel secondo caso (legge che impone l'adozione di un atto preparatorio prima non richiesto), poiché gli atti preparatori hanno la funzione di precostituire la situazione giuridica necessaria affinché possano venire ad esistenza gli atti che li presuppongono, il principio tempus regit actum va riferito al momento di produzione degli effetti finali. Dovrà quindi adottarsi l'atto preparatorio imposto dalla nuova legge. Del pari, se la nuova legge non richiede più atti preparatori prescritti da una precedente e già compiuti, gli eventuali vizi di questi diverranno irrilevanti
2. Fase costitutiva: se sopravvienee una legge che disciplini diversamente gli elementi costitutivi già venuti in essere è a questa che dovrà darsi applicazione - dato che l'atto non è ancora perfezionato prima della conclusione della fase costitutiva
3. Fase integrativa dell'efficacia: se intervengono leggi modificatrici della disciplina delle fasi preparatoria o costitutiva, di esse non dovrà tenersi conto, essendo tali fasi già concluse (tempus regit actum). Se invece la norma sopravvenuta innova proprio il regime della fase integrativa essa sarà applicabile alla fase integrativa ancora in corso.