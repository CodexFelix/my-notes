______
Fonti:
- Art. 97 c. 2 Cost.
- Art. 98 Cost.
______________
L'imparzialità costituisce uno dei tre fondamentali pilastri (insieme a legalità e buon andamento) su cui poggia l'intero statuto costituzionale dell'Amministrazione.

Va distinto dal principio di neutralità, proprio delle Autorità amministrative indipendenti:
- imparzialità significa equità comportamentale e divieto di discriminazione nel perseguimento del pubblico interesse da parte della PA - equidistanza tra più soggetti che vengano in contatto con la PA
- neutralità significa invece indifferenza per gli interessi, ossia non aver alcun interesse di cui l'amministrazione sia portatrice e che la distingua dagli altri protagonisti del settore.

==L'imparzialità trova diretta esplicazione nel procedimento amministrativo. ==Lo stesso procedimento nasce per garantire l'imparzialità della PA, assicurando integrità del contraddittorio, completezza dell'istruttoria, obbligo della previa determinazione dei criteri di massima per l'attribuzione di sussidi e altre erogazioni, il rispetto dei criteri prefissati, la motivazione degli atti, la loro pubblicità.
Il principio di imparzialità, tradizionalmente connotato in termini negativi (astensione dai favoritismi), assume una valenza essenzialmente positiva, come obbligo per la PA di valutare tutti gli interessi coinvolti, in modo che la scelta finale sia un risultato coerente di una completa rappresentazione dei fatti e degli interessi in gioco.


==Il principio di imparzialità è immediatamente applicabile all'attività della PA==, costituendo idoneo parametro normativo di valutazione della legittimità dell'attività amministrativa, poiché si sostanzia in una declinazione sul versante ordinamentale del principio di eguaglianza (3 Cost.). Il principio di imparzialità è quindi immanente e pervasivo, di guisa che la violazione del canone costituzionale può venire in rilievo anche per fattispecie sprovviste di tipizzazione normativa. (così Cons. St. Sez. V 2070/2009)


___
Giurisprudenza:
- Cons. St. Sez. V 2070/2009
____
