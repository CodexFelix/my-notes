______
Fonti:
97 c. 2 Cost.
Art. 1 c. 1 L. 241/90: principi di economicità, efficacia, efficienza, divieto di aggravamento del procedimento.
D. LGS. 150/2009: disciplina del ciclo delle performance
_____
Va letto insieme al principio di legalità e di imparzialità perché integra entrambi i principi.

Se la legalità rappresenta il parametro di azione della PA, il buon andamento ne integra il risultato e guarda non al dato formale del rispetto della legge, ma a quello sostanziale del raggiungimento degli obiettivi.
Il buon andamento integra l'imparzialità in quanto completa il profilo della garanzia dell'azione amministrativa con quello dell'efficienza e della produttività in senso stretto.

Corollari del principio:
- economicità 
- efficacia (raffronto tra risultati conseguiti e programmati)
- efficienza (raffronto tra risorse impiegate e risultati)
- semplificazione amministrativa e snellimento dell'azione della PA


#### Sindacato giurisdizionale
Per lungo tempo, fino a qualche decennio fa, ==non si riteneva possibile annullare un provvedimento per contrasto con il buon andamento==. Si sosteneva infatti che la possibilità di impugnare un provvedimento fosse connessa alla lesione dei diritti del singolo, quindi al concetto di imparzialità. Il buon andamento, riguardando gli interessi della PA, era ritenuto un canone non giuridico, metagiuridico riguardante l'efficienza e l'opportunità dell'azione e non il diritto in senso stretto.

Una volta che l'art. 1 L. 241/90 fissa come principio anche quello di economicità, giuridicizza quelle che in passato si ponevano come regole di scienza o norme di buona amministrazione in senso metagiuridico, rendendo l'atto sindacabile per violazione del principio. ==Il criterio di economicità ed efficacia, prima considerato mera regola metagiuridica, può essere azionata in sede di legittimità (e non solo nel giudizio di merito per violazione della discrezionalità amministrativa come certa dottrina, Nigro, riteneva) per violazione di legge (annullamento) dinanzi al GA.==

