---
Fonti:
- non ha fondamento scritto, è un principio non scritto
- Le fonti comunitarie confinano il legittimo affidamento (legittimate expectation o confiance lègitime) alla stregua di categoria naturale del diritto non scritto
- Fonte di origine giurisprudenziale, derivante dalle tradizioni degli Stati membri
---

Principio che si esplica quando la PA esercita il ==potere di ritiro==. Consiste nel dover tenere conto dell'interesse privato alla conservazione del vantaggio che gli sia stato precedentemente riconosciuto da altro provvedimento.
Si tratta di un principio a tutela dell'aspettativa di stabilità alla legittimità per il privato del provvedimento favorevole. Quando l'amministrazione torna sui suoi passi, quindi, deve considerare l'interesse del privato a conservare il bene della vita che la stessa PA gli abbia attribuito con un precedente provvedimento.

Non si tratta di una preclusione al potere di ritiro della PA, ma di un limite all'esercizio del medesimo, di tipo motivazionale e procedurale, che si collega al principio di correttezza ([[Principio di legittimo affidamento#^cd17aa]]) e all'abuso, in quanto vieta l'uso scorretto del potere pubblico ([[Principio di legittimo affidamento#^3752fe]]).

### Tre requisiti per ritenere il legittimo affidamento meritevole di tutela
1. ==Elemento oggettivo== che renda l'affidamento ==chiaro==: l'attribuzione del vantaggio deve essere stato conseguito dal privato in modo chiaro, certo, non provvisorio e ipotetico. Deve trattarsi di un ==provvedimento espresso== e non di una condotta omissiva della PA, nè tantomeno di un provvedimento di carattere plurivoco. E' diverso dall'affidamento da responsabilità precontrattuale (1337 c.c.) derivante da una trattativa in corso, che ingenera nel privato un'aspettativa nella futura stipulazione, e sanziona un comportamento scorretto.
2. ==Elemento soggettivo: buona fede del privato==, che non sussiste in caso di dolo (produzione di documenti falsi e non veritieri) o anche di colpa grave (ha ingannato la PA non controllando la veridicità dei documenti) del privato. Il privato deve essere meritevole di tutela. Quando il provvedimento è nullo per grave violazione di legge (21-septies L. 241/90), la gravità della patologia non rende meritevole l'affidamento medesimo e l'autotutela non incontra limiti.
	- ==La nullità è compatibile con la buona fede? Sì,==  dato la natura sostanziale (e non formale) del legittimo affidamento, ==ciò che rileva è== non la natura formale della violazione ma ==l'apparenza del vizio==. Vi sono casi di nullità complessi e di incerta decodificazione ed estensione, in cui il provvedimento risulta apparentemente valido, sì da mettere in evidenza una condizione di buona fede e cioé di mancanza di dolo o colpa significativa secondo il parametro dell'*homo eiusdem condicionis et professionis*. ==Parametro rilevante è l'art. 1176 c.c.== (valutazione della diligenza nell'adempimento): più che valutare la gravità del vizio (che certamente è un elemento, ma non quello decisivo), occorre ==valutare *a latere civis* se il bene che il provvedimento prende in considerazione riguarda un consociato dal quale non si può esigere che diligenza media, ovvero un operatore professionista al quale chiedere diligenza rafforzata.== 
	- Le questioni non cambiano se l'affidamento riguarda atti di diritto privato della PA (che ad es. concede un bene per effetto di un contratto). In tal caso, però, la tesi prevalente considera l'affidamento quale limite al potere pubblico e quando la PA agisce *iure privatorum* si applicheranno le diverse regole del divieto di abuso del diritto (negazione di tutela mediante exceptio doli).
3. ==Decorso del tempo== (requisito cronologico), che rende l'affidamento stabile. Requisito collegato al concetto di sicurezza giuridica, stabilità dei rapporti e definitività in forza dell'aspettativa del beneficiario consolidata dal trascorrere del tempo. Stabilità da valutarsi case by case in base all'interesse pubblico e alle caratteristiche del bene riconosciuto al privato
	- Gli ordinamenti nazionali nell'attuare questo principio hanno due possibilità: stabilire un ==tempo fisso o uno elastico==. Ad es. in Francia il potere di ritiro o autoannullamento della PA è lo stesso previsto per impugnare. La scelta ha delle conseguenze applicative rilevanti: nel caso di termine fisso, la tutela dell'affidamento è assoluta e il provvedimento adottato oltre termine è nullo per carenza di potere (difetto assoluto di attribuzione ex 21-septies L. 241/90); nel caso di termine elastico, il decorso del tempo implica un mero rafforzamento dell'onere motivazionale (la PA dovrà dimostrare il perseguimento di un interesse pubblico - es. salute o ambiente - di importanza tale da giustificare la compressione dell'affidamento del privato) ma non la preclusione del potere. La tutela dell'affidamento in questo secondo caso è relativa e comparativa.
	- In Italia l'art. 21-nonies L. 241/90 stabilisce che l'annullamento intervenga entro un termine ragionevole elastico e, se si tratta di provvedimenti favorevoli, comunque non oltre 18 mesi. Si deve quindi valutare il superamento o meno del termine rigido di 18 mesi e poi, se si constata il mancato decorso del medesimo, si dovrà comunque valutare se il tempo trascorso sia nel caso di specie ragionevole.

### Rimedi a tutela del legittimo affidamento
Il principio è limite e regola del provvedimento discrezionale e può precludere o rendere invalido il provvedimento lesivo del legittimo affidamento. 
Tutela preventiva, specifica dell'interesse privato alla conservazione del provvedimento attributiva e limitativa del potere discrezionale:
- L'art. 21-quinquies L: 241/90 sulla revoca (come riformato dalla L. Madia 124/2015) ha previsto che la revoca è possibile in 3 casi: 1) rivalutazione interessi originari (*ius poenitendi*); 2) sopravvenienza fattuale; 3) sopravvenienza sul piano degli interessi. Se ad essere revocato è un provvedimento favorevole che attribuisce il bene della vita al privato, la revoca sarà legittima solo nel caso di revoca per sopravvenienze e non per rivalutazione degli interessi. Inoltre, l'art- 21-quinquies riconosce in ogni caso al privato un equo indennizzo, tutelandone così l'affidamento.
- L'art. 21-nonies sull'annullamento prevede un termine fisso di 18 mesi, che rende in valido il provvedimento tardivo, ed uno elastico (quello ragionevole) che condiziona il potere rendendo comunque invalidio il provvedimento adottato nonostante il decorso del termine ragionevole ed in mancanza di adeguata valutazione degli interessi in gioco

Tutela risarcitorio compensativa:
- la giurisprudenza scinde il giudizio sull'atto da quello sul comportamento. Anche ove considera legittimo il provvedimento in autotutela, obbliga l'amministrazione al risarcimento del danno da comportamento complessivamente scorretto tenuto.
- Ci si chiede se vi sia una tecnica di compensazione diversa ove l'illecito non sussista o non sia imputabile in capo alla PA, o non sia stato violato il limite all'esercizio del potere.
	- Alcuni richiamano i casi di indennizzo da fatto lecito. Si tratta tuttavia di un rimedio tassativo, e non estensibile analogicamente (è previsto per la sola revoca, in cui il provvedimento è ab initio illegittimo e l'affidamento è più forte)
	- Altri ritengono che l'affidamento legittimo del privato vada tutelato comunque: occorre che la PA compensi il privato delle conseguenze negative, ad esempio limitando l'efficacia retroattiva dell'annullamento (come avviene in Francia in Spagna) o rilasciare un provvedimento equivalente o stabilire una cojmpensazione economica che almeno ripari il danno emergente.

Fanno eccezione, ed il legittimo affidamento non va tutelato:
- il settore degli aiuti di Stato. La Corte di giustizia ha infatti sostenuto che in questo caso l'annullamento è doveroso, senza bisogno di comparazione degli interessi o del rispetto dei tempi ragionevoli. Ciò in quanto il rapporto non è duale e bilaterale (PA-privato), ma triangolare (Stato, impresa beneficiaria, imprese che subiscono concorrenza sleale). Inoltre, il valore della concorrenza (101 TUE) è primario e fondamentale e un provvedimento che lo viola deve essere doverosamente rimosso, non essendovi mai un affidamento legittimo.
- illegittimo esborso di denaro [[Principio di legittimo affidamento#^6dab1c]]


---
Giurisprudenza:
- Corte di Giustizia nel 1978 ha affermato che la tutela dell'affidamento fa parte dell'ordinamento giuridico comunitario
- Corte cost. ha chiarito che si tratta di principio fondante lo Stato di diritto, riconducendolo in parte alla ragionevolezza.
- Ad. Plen. 5/2018: responsabilità precontrattuale della PA da violazione delle regole procedurali ^cd17aa
- Ad Plen. 8/2017 (relativa all'onere di motivazione dell'annullamento di una concessione edilizia) ha affermato che: nel caso in cui non sussista la buona fede, perché il privato ha ottenuto la concessione sulla base della falsificazione di documenti prodotti all'amministrazione, non sarà necessaria una particolare e specifica motivazione all'autotutela - non potendo sussistere alcun affidamento legittimo da contrapporre all'interesse pubblico prevalente. ^3752fe
- Cons. St. 3904/2018: il termine di 18 mesi richiesto dalla legge per l'annullamento in autotutela non va osservato dalla PA in caso di comportamento doloso del privato, cui è equiparabile la colpa grave e più in generale la malafede oggettiva
- Cons. St. V 5496/2019: quando si tratta di rimediare a un illegittimo esborso di denaro pubblico, l'interesse sottesso (concreto e attuale) alla misura rimotiva deve ritenersi in re ipsa e non può conferirsi rilievo preclusivo al decorso del tempo. Il principio di affidamento deve essere precisato, con riguardo alla ratio che lo ispira: nel senso che il fattore temporale è irrilevante nei casi di esborso continuativo di denaro pubblico o nei casi di depauperamento delle risorse pubbliche. IN tali casi, infatti, l'interesse pubblico può dirsi non solo concreto (e quindi distinto dal mero interesse al ripristino della legalità violata) ma anche (come è necessario) attuale, nella accezione di perdurante. ^6dab1c
- Cass. SU 8236/2020 sul danno da lesione dell'affidamento comportamentale, che riguarda una tematica diversa rispetto a quella oggetto della presente slide (relativa alla lesione dell'affidamento per ritiro di provvedimento).