[[Pubblico impiego]]
[[Dirigenza pubblica]] - da leggere!!!
[[Beni pubblici]]
[[Espropriazione per pubblica utilità]]
[[Principi costituzionali e CEDU sull'espropriazione]]
[[Procedimento espropriativo]]
[[Indennizzo in tema di espropriazione]]
[[Espropriazione indiretta - dall'occupazione appropriativa all'espropriazione invertita ex 42-bis]]



## Pillole
1. Si registra il ==passaggio da una nozione soggettiva di bene pubblico==, basata su una proprietà formale, ==a una oggettiva di "bene a destinazione pubblica",== che fotografa una proprietà sostanziale, funzionale e teleologica; si staglia all'orizzonte il concetto innovativo ed impalpabile di proprietà diffusa avente ad oggetto "common goods" a fruizione indifferenziata, necessari per l'esplicazione dei diritti inviolabili dell'individuo ex art. 2 Cost.
	1. la ==concessione di beni pubblici== richiede ==procedure di evidenza== di derivazione europea (v. psicodramma delle proroghe delle concessioni demaniali marittime) e soggiace alla giurisdizione esclusiva del GA (art. 133 c. 1 lett. b cpa), che esclude solo le questioni indennitarie sottoposte al riparto ordinario (Cons. St. V 8100/2020); non sono concessioni di beni e soggiacciono, quindi, al riparto ordinario le erogazioni di finanziamenti pubblici e le sublocazioni commerciali di spazi all'interno delle aree date in concessione per servizio ferroviario o aeroportuale
	2. l'autotutela ex art. 823 cc non opera per i beni pubblici disponibili mentre è estensibile in base alla teoria dei poteri impliciti, ai beni del patrimonio indisponibile;
2. ==la privatizzazione dei rapporti di lavoro== con le PPAA è, al contempo, normativa, gestionale, contrattuale e processuale: ce n'è abbastanza per non parlare più di "pubblico impiego", ma di "rapporto di lavoro privato con la PA";
	1. per i rapporti di lavoro privatizzati viene in rilievo una giurisdizione ordinaria non esclusiva che postula il riparto per posizioni, mentre per i rapporti ancora pubblici opera una giurisdizione amministrativa esclusiva che non tollera frazionamenti;
	2. Cons. ST. V 215/2021 sul caso Davigo, ha escluso la giurisdizione amministrativa su una vicenda relativa ad una questione di "status", estranea al rapporto di lavoro di diritto pubblico ormai esaurito e connotata dall'adozione di un atto paritetico non espressione di un potere pubblicistico
3. Le Plenarie nn. 2, 3, 4 e 5/2020 ==escludono la rinuncia abdicativa== sulla base di argomenti costituzionali, convenzionali e consensualistici che la dottrina contesta mettendo l'accento sulla mortificazione delle garanzie sostanziali e sulle tutele processuali di una vittima spogliata di ogni potere di scelta e soggetta alle iniziative dell'amministrazione che versa "in re illicita"
	1. la tesi della Plenaria è sottoposta ad analisi critica da parte della dottrina civilistica non tanto nella parte in cui esclude un discutibile meccanismo dismissivo, quanto per l'assunto che, stravolgendo l'optional law (938 cc) a favore dell'autore dell'illecito, ==nega al privato l'immediata tutela risarcitoria sostitutiva ed integrale==, nonostante si sia già registrata una sostanziale perdita della proprietà e una definitiva ferita al valore economico-funzionale di un bene ragionevolmente non più recuperabile. L'art. 42-bis viene inammissibilmente trasformato da regola del potere pubblico a presupposto della tutela della proprietà privata, sulla scorta di una soluzione che impone al privato l'onere di collaborare alla soddisfazione dell'interesse pubblico (deve "sperare di essere espropriato") con una triste prece per lo statuto unitario (costituzionale, convenzionale e civile) della tutela della proprietà privata
	2. Corte di Cass. I giugno 2022 (18142,18143, 18167 e 18167) non ha, in effetti, condiviso la posizione della Plenaria, rilevando che l'esclusione della rinuncia abdicativa nell'ipotesi di occupazione sine titulo della PA rappresenta un grave vulnus per il diritto di proprietà del privato: l'Ad. Plenaria, escludendo la possibilità per il privato di azionare i rimedi civilistici comuni, in sostanza ha ravvisato una "modalità conformativa della proprietà privata rimessa all'autorità amministrativa, alla quale soltanto sarebbe riservata, ai sensi dell'art. 42-bis, la decisione di acquisire la proprietà dell'immobile, previo pagamento dell'indennizzo, o di restituirlo previa rimessione allo stato pristino, salva la residua possibilità per il privato di reagire introducendo un giudizio, con esito incerto e dilatato nel tempo, al solo fine di compulsare la stessa autorità ad assumere detta decisione". Secondo la Corte, l'adesione all'impostazione della giurisprudenza dell'Ad.Plen. ==implica l'esposizione del proprietario danneggiato ai rischi insiti nella titolarità del bene in una situazione determinata dal comportamento illecito dell'autorità amministrativa==; il proprietario, di fatto, verrebbe privato della possibilità di avvalersi del rimedio principale per far cessare immediatamente la prosecuzione degli effetti dell'illecito, ossia la rinuncia forzosa alla proprietà (soluzione alternativa alla richiesta di restituzionedel bene previa rimessione in pristino se concretamente praticabile). Il proprietario vittima del comportamento illecito della PA ha diritto di domandare in giudizio il risarcimento del danno, non solo per la perdita del godimento nel periodo considerato (occupazione illegittima), ma anche per la perdita commisurata all'integrale valore del bene, alla cui titolarità il proprietario ha implicitamente (pur se forzosamente) rinunciato proponendo la domanda risarcitoria per equivalente. A sostegno della propria posizione, la SC richiama anche l'orientamento della dottrina (prevalentemente giusprivatistica) secondo cui non vi sono ostacoli logici e giuridici a che il proprietario - fintanto che la PA non abbia esercitato il potere di acquisizione sanante - possa chiedere in giudizio ed ottenere il risarcimento del danno per la perdita della proprietà del bene coattivamente trasferito in capo all'autore della lesione. Il contrasto tra le supreme magistrature ordinaria e amministrativa in tema di rinuncia abdicativa sottende la continua tensione tra autorità e libertà, ovvero fino a che punto il potere autoritativo della PA esercitato nelperseguimento del pubblico interesse possa giustificare il sacrificio del diritto di proprietà del privato garantito dalla Costituzione e dalla CEDU
	3. Cons. St. 9483/2022 mettte invece a fuoco il ==soggetto obbligato==, ex latere debitoris, ==a rifondere il privato del danno patito a causa dell'occupazione illegittima dell'immobile==. Nella specie, la responsabilità civile (2043 cc) va imputata solidalmente ==sia all'amministrazione che al soggetto delegato all'espropriazione==. A norma dell'art. 3 TU espr. si definisce "autorità espropriante", infatti, l'autorità amministrativa titolare del potere di espropriare e che cura il relativo procedimento, ovvero il soggetto privato al quale sia stato attribuito tale potere in base ad una norma; ne deriva, dunque, che sono responsabili civilmente (2055 cc) tanto l'amministratore committente l'opera quanto il soggetto (pubblico o privato) al quale, unitamente alla realizzazione dell'opera, sia stata affidata, in virtù di delega, anche il potere di gestire, in nome e per conto del delegante, il procedimento espropriativo e di emanare il decreto di espropriazione. Del resto, anche in presenza di un rapporto concessorio (eventualmente di fonte legale), resta sempre fermo il potere-dovere di vigilanza della amministrazione concedente sull'attività del concessionario, con particolare riguardo all'esercizio di poteri pubblici - dunque anche del potere espropriativo- da parte di questi