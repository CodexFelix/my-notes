#### Dimensione dinamica
In una dimensione dinamica, l'attività amministrativa (distinta dai concetti di atto e provvedimento) sottende una visione d'insieme, complessiva e unitaria dell'operato della PA.
All'attività amministrativa nel suo complesso si riferisce l'art. 1 L. 241/90 che attribuisce ad essa il perseguimento dei "fini indicati dalla legge", disponendo che essa è retta da criteri di "economicità, efficacia, imparzialità, pubblicità e trasparenza".

Il procedimento riprende il potere nel suo farsi. La procedimentalizzazione consente una democraticizzazione dell'esercizio del potere attraverso la partecipazione dei privati, che consente alla PA di raccogliere tutte le informazioni utili, al privato di difendere i propri interessi suscettibili di venire pregiudicati dal provvedimento e la cooperazione tra PPAA - più in generale rispondendo a esigenze di trasparenza, in funzione di controllo e responsabilizzazione.

#### Dimensione statica
Atto amministrativo rappresenta un frammento dell'attività, che si presta ad essere valutato quanto alla sua legittimità (conformità all'ordinamento) e alla sua opportunità (rispondenza all'interesse pubblico).

Distinzione tra:
- atti: ogni manifestazione di volontà o desiderio della PA che agisce nell'esercizio di una pubblica potestà (atti endoprocedimentali, pareri, certificazioni, ecc.)
- provvedimenti: species degli atti, volta a curare in concreto l'interesse pubblico nei rapporti esterni con i destinatari del provvedimento.

