[[Ricorsi amministrativi (tutela giustiziale)]]
[[Ricorso gerarchico]]
[[Riparto di giurisdizione tra GO e GA - profili generali e evoluzione storica]]
[[Criterio generale di riparto basato sulla causa petendi]]


### **30 PILLOLE SUL RIPARTO DI GIURISDIZIONE**

1) Corte Giust. 21/12/2021, C-487/20 ha rifiutato la lettura dinamica delle ==norme “inerenti” o “attinenti” alla giurisdizione==, volta a **comprendervi non solo le prescrizioni attributive della “potestas iudicandi”, ma anche quelle che ne definiscono il nucleo essenziale**: il sistema pluralistico delle giurisdizioni, l’integrazione delle norme europee nel nostro ordinamento e l’autonomia procedurale degli Stati membri conducono alla conclusione che **l’erronea interpretazione delle disposizioni unionali integra mero “_error in iudicando_” o “_in procedendo_”, “id est” violazione dei limiti interni alla giurisdizione**; conf. in tema di revocazione delle sentenze violative del diritto europeo unionale, Corte Giust. 7 luglio 2022, in C. 261/21);

2) secondo Cass., sezioni unite civili, sentenza 23 novembre 2021, n.5365, è da reputarsi integrato il **vizio di eccesso di potere giurisdizionale nei casi di indebita invasione della sfera di competenza della discrezionalità amministrativa**; casi che vengono in rilievo laddove il g.a. abbia operato una diretta ingerenza valutativa dell’opportunità e convenienza dell’atto oppure quando il provvedimento, pur rispettoso formalmente della formula d’annullamento, abbia espresso la volontà dell’autorità giudiziaria destinata a sostituirsi con quella dell’amministrazione; **Cass., sezioni unite, 14 febbraio 2023, n. 4591** ha escluso che **_l’attività interpretativa della Plenaria sulle concessioni balneari_** (riduzione della proroga alle sole concessioni di lunga durata in corso, con esclusione di quelle stagionali e di quelle scadute) esorbiti dalla funzione interpretativa per tradursi un’indebita forma di produzione normativa; vedi **Tar Lazio. II ter, 16 novembre 2022, n. 15217 sul difetto assoluto di giurisdizione in caso di contestazione della costituzionalità della legge provvedimento** **o impositiva di obblighi** (nel caso di specie obblighi tributari: cd tassazione degli extraprofitti a carico delle imprese nel campo dell’energia e del gas), non seguita da atti amministrativi; sulla legge provvedimento anche Cons. Stato IV 2409/2021);

3) Corte Cost 159/2016 ha chiarito che **nelle materie esclusive è configurabile un processo con “privato parte resistente”** dal momento che una giurisdizione frazionata _“ratione subiecti_” colliderebbe con primarie e esigenze di concentrazione che permeano il riparto “_ratione materiae_” (vedi Cons. Stato IV 6309/22 in tema di accordi amministrativi);

4) a proposito della **giurisdizione “sportiva**” (art.133, lettera z, cpa), Corte cost. 48/2011 e 169/2019 hanno precisato che **non esiste, ex art.113 Cost., un principio costituzionale di assoluta indefettibilità’ della tutela costitutiva** (in materia vedi Cons. Stato, V, 2320/2020; cfr. anche Tar Lazio, I ter, n. 7045/2022 in tema di vincolo e pregiudiziale sportiva, rito delle ammissioni, provvedimenti di esclusione e manuale delle licenze);

5) il **riparto normale di giurisdizione** è fondato sulla “**_causa petendi_**” (Cons. Stato, sez. V, 215/2021 sul caso Davigo; [**Cons. Stato, sez. III, 18 aprile 2023, n. 3896** , sul danno all’immagine causato da un provvedimento di scioglimento del consiglio comunale;](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%252F%253FnodeRef%253D%2526schema%253Dcds%2526nrg%253D202208311%2526nomeFile%253D202303896_11.html%2526subDir%253DProvvedimenti%26data%3D05%257C01%257C%257C43885ee3bc1948d8e14208db47d2a9d8%257C84df9e7fe9f640afb435aaaaaaaaaaaa%257C1%257C0%257C638182742354827273%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3DfrCEZw7SMX0oWJd8%252FSouX%252BdC7%252FT%252BnUnCZwdKP7k%252F6M4%253D%26reserved%3D0%26fbclid%3DIwAR01aW_o6PmVB80NMMIvePIs_bdRraqcSvkiGvxkO-WZmNQmayLNeu_0S04&h=AT2OjcdLq4uVMwCgPJkBymhxFahum0stw-QfaAUQVrGDSI08A9WrPqyG5DeUpa5gecodA2XxLE0IGzrVECffGds8AP4sOrtSruQIbENn-7hS--pSROOvaq2XZXMW8dJuUVrn&__tn__=-UK-R&c[0]=AT1ZZbbOSx-1lq0jAzdfMnuZebhaETmnQCqiNAdSSESGeoEISRGQ7EHZSNK9POkyp1zFrkHrvlB9UcDahA6zewR4abJ2BaLucde3oKrgyP3rbEU9CY6Txpthc_bFb0ncp4wYCqJWSXpqItkqizbpnNfaI6vA56Uj) sezioni unite 20 novembre 2020, n. 2649, sul potere discrezionale relativo alla riscossione della tassa di soggiorno), ossia sulla consistenza sostanziale della posizione soggettiva di cui si chiede “tutela” _ex_ art. 103 Cost.: ne deriva, da un lato, che il problema del riparto è un problema sostanziale che dipende dalla qualificazione normativa oggettiva della posizione alla luce dei fatti dedotti, senza che abbiano rilievo scelte processuali soggettive e opportunistiche come l’autoqualificazione, la prospettazione, il “_petitum_” formale o la connessione; e, dall’altro, che **la scissione tra la posizione lesa a monte e quella azionata a valle consente di attribuire al giudice amministrativo il risarcimento del danno da esercizio illegittimo del potere**, da considerare non come pretesa sostanziale autonoma, ma quale ulteriore tecnica di tutela dell’interesse legittimo; viola il divieto d’abuso del processo il ricorrente che in appello disconosca il giudice da lui stesso prescelto in prime cure (plenaria n. 2/2018; sezioni unite n. 21260/2017); è discutibile la tesi della giurisdizione ordinaria sul danno da lesione dell’affidamento per via di comportamento amministrativo contrario a buona fede (Vedi plenaria 19, 20 e 21 del 2021; **confermate, in tema di responsabilità precontrattuale dagli artt. 5 e 209 del nuovo codice dei contratti pubblici di cui al d.lgs. 36/2023**); **sulla giurisdizione del GO in tema di esecuzione del contratto** ove vengano in rilievo non vizi della gara ma vicende inadempitive, vedi, da ultimo Cons. Stato, ud 20 ottobre 2022, n. reg 434/2022.

6) in antitesi alla **tesi che considera l’atto vincolato non alla stregua di esercizio del potere ma quale atto dichiarativo dell’effetto legale tipico**, la giurisprudenza prevalente attribuisce la giurisdizione al giudice amministrativo anche le controversie relative agli atti vincolati che siano esercizio di potere regolato da norme di azione finalizzate essenzialmente alla tutela dell’interesse pubblico;
	1) Corte cost. 24/2020, che ha ulteriormente **trasformano in discrezionale** il **potere vincolato di revoca della patente di guida**, amplifica gli spazi della giurisdizione amministrativa in base al criterio ordinario di riparto;

8) la **teoria dei diritti fondamentali indegradabili** (discutibilmente sostenuta, da ultimo, da Cass, sezioni unite, ordinanza 27 luglio 2022, n. 22346, con riferimento all’ **inerzia amministrativa nell’adozione di misure necessarie per fronteggiare immissioni pericolose per la salute individuale e collettiva**) si espone all’obiezione, resa evidente dalla stagione Covid, secondo cui l’inviolabilità assoluta riguarda i rapporti orizzontali di diritto comune, ma non può essere uno scudo totale nei rapporti verticali pubblicistici tra cittadini e autorità amministrative, caratterizzati da un potere pubblico abilitato dalla legge a una comparazione tra diritti fondamentali e alle scelte allocative di risorse scarse nei cd. “diritti finanziariamente condizionati” e di priorità tra valori in conflitto in periodi di crisi e stagioni d’emergenza; in particolare, la salute esibisce una doppia dimensione privatistica e pubblicistica e l’art. 2 Cost. non può essere inteso come precetto paralizzante per il “public body” che agisca nell’interesse pubblico (vedi Cons. Stato, decreto 8 aprile 2021, n. 1840 sulla legittimità del DPCM 2/3/2021 che ha imposto la mascherina agli alunni di età compera tra i 6 e i 12 anni; parere prima sezione del Consiglio di Stato 13 maggio 2021, n. 850, sulla legittimità dello schema DL-dpcm usato per fronteggiare l’emergenza pandemica: sez. III 7045/2021 sull’ **obbligo di vaccinazione imposto al personale sanitario)**;
	1) le vicende Covid dimostrano, d’altronde, che **i diritti inviolabili sono solo “relativamente” intangibili** dal momento che ==non esistono diritti tiranni==**,** che **il concetto di limite è consustanziale a quello di diritto e che, quindi, i diritti fondamentali sono soggetti a limitazione e comparazione nel rapporto con il potere amministrativo, atteggiandosi a “interessi legittimi fondamentali”, irresistibili solo nel nucleo essenziale; il tema dei diritti fondamentali viene in rilievo anche per i provvedimenti di respingimento ed espulsione degli stranieri extra-comunitari**; in questi termini: Cons. Stato, sez. III, sentenza 3 ottobre 2022, n. 8434 secondo cui **spetta al giudice amministrativo la domanda di annullamento dell’atto con cui il Consiglio dell’Ordine dispone la sospensione dell’esercente la professione sanitaria che rifiuti di sottoporsi alla vaccinazione per la patologia Covid-1**: **_​​​​​​​Sussiste la giurisdizione del giudice amministrativo sulla domanda di annullamento del provvedimento con cui il Consiglio dell’Ordine dispone, ai sensi dell’art. 4 d.l. n. 44/2021, la sospensione dal lavoro dell’esercente la professione sanitaria che rifiuti di sottoporsi alla vaccinazione per la patologia Covid -19. È infatti irrilevante la circostanza che le norme legislative in questione prevedano poteri vincolati in capo all’Amministrazione, atteso che, anche a fronte di un potere vincolato, la posizione soggettiva del Cittadino è di interesse legittimo ogni volta che – come accade nel caso di specie - alla pubblica amministrazione sia attribuito un potere autoritativo per tutelare gli interessi pubblici_** Sussiste la giurisdizione del giudice amministrativo sulla domanda di annullamento del provvedimento con cui il Consiglio dell’Ordine dispone, ai sensi dell’art. 4 d.l. n. 44/2021, la sospensione dal lavoro dell’esercente la professione sanitaria che rifiuti di sottoporsi alla vaccinazione per la patologia Covid -19. È infatti irrilevante la circostanza che le norme legislative in questione prevedano poteri vincolati in capo all’Amministrazione, atteso che, anche a fronte di un potere vincolato, la posizione soggettiva del Cittadino è di interesse legittimo ogni volta che – come accade nel caso di specie - alla pubblica amministrazione sia attribuito un potere autoritativo per tutelare gli interessi pubblici (sulla **legittimità costituzionale della normativa che ha sancito l’obbligo di vaccinazione in capo ai sanitari** e fissato le relative conseguenze economiche in tema di sospensione retributiva, vedi **Corte Cost. nn. 14/15/16 del 2023)**;
	2) **non appare, quindi, convincente Cass., sezioni unite, 27 luglio 2022, n. 22346, che afferma la giurisdizione ordinaria sull'omessa adozione di atti amministrativi necessari per tutelare la salute individuale e collettiva a fronte di immissioni intollerabili**; e Cass., sez. unite, 4873/2022, che perviene ad analogo esito per la mancata adozione di misure amministrative necessarie per assicurare il rispetto nelle misure di distanziamento in fase di emergenza pandemica);

8) **l’inammissibilità di un riparto di giurisdizione basato sulla connessione** costringe Cass. Sezioni unite 20691/2021 ad **attribuire all’adozione del provvedimento ex art. 42 bis TU Espr. un’improbabile valenza novativa**, relegando l’illecito a mero fatto storico produttivo di un danno che diventa, come per magia, mera componente di un credito unitariamente e globalmente indennitario;
	1) **alla giurisdizione del GO la domanda riconvenzionale di usucapione** proposta dalla PA al fine di resistere alla domanda di restituzione di un’area occupata “sine titulo” (Cons. Stato, IV, 5872/2022); spetta invece al GA., in quanto assorbita nella materia espropriativa di giurisdizione esclusiva, la contro-eccezione riconvenzionale proposta dal ricorrente al fine di eccepire l’inefficacia dell’acquisto derivativo eccepito dall’amministrazione occupante per resistere alla domanda restitutoria; (TAR Bologna, I, 6 febbraio 2023, n. 73).

9) **la giurisdizionalizzazione del ricorso straordinario** (articolazione semplificata della giurisdizione amministrativa: conf. Corte Cost 53/2023 che ha riconosciuto il carattere vincolante del parare del CGA in sede di definizione del ricorso straordinario siciliano)**_implica_** la configurazione di una questione di riparto in caso di invasione di spazi cognitivi riservati ad altre giurisdizioni;

10) **Cons. St., V, 215/2021, sull’incredibile caso Davigo,** dimostra che sussiste la giurisdizione ordinaria in caso di atto amministrativo puramente ricognitivo di uno “status” legale avente la consistenza di diritto soggettivo (decadenza o meno dalla qualifica di componente del CSM dopo la cessazione della qualifica di magistrato);

11) **è esercizio del potere amministrativo anche l’omesso esercizio del potere amministrativo** (Cons. St., IV, 8300/2021; Bobbio: “Il vero potere dell’amministrazione non è quello di decidere, ma quello di non decidere”; Sartre: “Ogni parola produce delle conseguenze, ogni silenzio pure”);

12) **le società a partecipazione pubblica sono soggetti di diritto privato**: spettano al GO, quindi, le controversie sul contratto di società, sugli atti del socio, sugli atti della _società, sulla selezione dei dipendenti, sui danni inflitti dalla mala gestio_ degli amministratori alla società, sui conflitti tra soci e su quelli tra società da un lato, e, dall’altro, soci, creditori, dipendenti e terzi;

13) segue: **competono, invece, alla giurisdizione amministrativa le controversie sulle procedure amministrative prodromiche alla costituzione** della società pubbliche e all’alienazione e dismissione delle partecipazioni pubbliche (Tar Catania, I, 4 aprile 2022, n. 964 sula giurisdizione del GA in tema di **atti amministrativi preordinati alla liquidazione di società pubbliche**; sulle dismissioni ex art 20 TU 175/2016), oltre che quelle relative agli eccezionali atti amministrativi adottati dalle società equiparate a enti pubblici (art.29 legge 241);

14) segue: **viene, poi, in rilievo la giurisdizione contabile sul danno erariale da _mala gestio_ nelle società _in house_ e in caso di danno diretto al socio pubblico**; dubbi affiorano per le non contemplate società singolari di natura amministrativa (sulla necessità della permanenza del requisito funzionale del controllo analogo durante l’intera vita dell’affidamento diretto, vedi Corte Giust. IV, 12 maggio 20222, C 719/20);

15) in tema di **servizi pubblici** (art. 133, comma 1, lett. c, cpa; **_vedi per i servizi pubblici locali il decreto legislativo 201/2022_**) m, viene spesso in rilievo il tema dell’affievolibilità dei diritti fondamentali, specie in campo scolastico (insegnanti di sostegno e trasporto dei disabili, per non parlare di discriminazioni e di crocifisso);
	1) sempre nei servizi pubblici, prevale l’opzione della **giurisdizione ordinaria per i casi dubbi dei crediti meramente patrimoniali avanzati verso le ausl da parte delle strutture sanitarie accreditate** per le prestazioni erogate e dei farmacisti per la somministrazione di farmaci alla collettività;

[16) **al G.O. le controversie meramente patrimoniali su concessioni amministrative (CGA sez. riunite, parere 27 luglio 2022, n. 419;**](https://emea01.safelinks.protection.outlook.com/?url=https%3A%2F%2Fwww.giustizia-amministrativa.it%2Fweb%2Fguest%2F-%2Fal-g.o.-le-controversie-meramente-patrimoniali-su-concessioni-amministrative&data=05%7C01%7C%7C43885ee3bc1948d8e14208db47d2a9d8%7C84df9e7fe9f640afb435aaaaaaaaaaaa%7C1%7C0%7C638182742354827273%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%3D%7C3000%7C%7C%7C&sdata=dVpWRr4MoGHjXf%2BVLi4x5XI6Wc1JQN3JV2HdZ1hJ3fE%3D&reserved=0&fbclid=IwAR1fHSrjKntQ2dV0UTvK1MFc73My6wZX5xttp0eex3X0xpH-a6HrfM1hiwc) (CGA sez. riunite, parere 27 luglio 2022, n. 419;

17) non viene in rilievo la giurisdizione esclusiva sulla concessione di beni pubblici **(art. 133, comma 1, lettera b, cpa) nelle controversie su finanziamenti pubblici (sono, infatti, erogazioni traslative e definitive di risorse finanziarie, non attribuzioni temporanee del diritto di uso di beni “stricto _sensu_” pubblici; Plen. 6/2014 e 17/2013);**
	1) **al** **giudice ordinario le controversie su diritti soggettivi involgenti la fase esecutiva del rapporto di finanziamento** ([C.g.a., sentenza 4 ottobre 2022, n. 1000:](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%252F%253FnodeRef%253D%2526schema%253Dcgagiur%2526nrg%253D202200462%2526nomeFile%253D202201000_11.html%2526subDir%253DProvvedimenti%26data%3D05%257C01%257C%257C43885ee3bc1948d8e14208db47d2a9d8%257C84df9e7fe9f640afb435aaaaaaaaaaaa%257C1%257C0%257C638182742354827273%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3DjwqoDGTyMXP7R1llmjDKopIeXWQgj8qAMUaVyIyvePQ%253D%26reserved%3D0%26fbclid%3DIwAR01aW_o6PmVB80NMMIvePIs_bdRraqcSvkiGvxkO-WZmNQmayLNeu_0S04&h=AT1xItI40LTG2mkS00vBQZSwHh0FA02pVkSWLEWrI6HEJfkwph6E2H7QbeGVyL9zr4XpcRU-rfEbHPrZx1dGa13qpBwQSg_6czKrwTW8Kvx-naTsk74LWJUM70_1FWVwlWnY&__tn__=-UK-R&c[0]=AT1ZZbbOSx-1lq0jAzdfMnuZebhaETmnQCqiNAdSSESGeoEISRGQ7EHZSNK9POkyp1zFrkHrvlB9UcDahA6zewR4abJ2BaLucde3oKrgyP3rbEU9CY6Txpthc_bFb0ncp4wYCqJWSXpqItkqizbpnNfaI6vA56Uj) “Nelle controversie, inerenti la fase esecutiva del rapporto di finanziamento e, segnatamente, l’inadempimento del beneficiario alle condizioni statuite in sede di erogazione ovvero un contestato sviamento dei fondi acquisiti rispetto al programma finanziato, la giurisdizione spetta al giudice ordinario, vertendosi in materia di diritti soggettivi, ancorché a fronte di atti di revoca, decadenza o risoluzione. Diversamente, è predicabile una situazione soggettiva d’interesse legittimo, con conseguente giurisdizione del giudice amministrativo, solo ove la controversia incida sulla fase procedimentale precedente al provvedimento discrezionale attributivo del beneficio. I prefati criteri di riparto non sono scalfiti in presenza di mere irregolarità non invalidanti il provvedimento nonché della distanza temporale tra la concessione del contributo e la richiesta di parziale restituzione dello stesso;

18) **non sono concessioni di beni, ma mere locazioni privatistiche, le assegnazioni/revoche di alloggi di edilizia residenziale pubblica** (criterio ordinario di riparto);

19) lo stesso dicasi per le **sublocazioni commerciali di spazi compresi nelle arre aeroportuali (o ferroviarie o metropolitane**), trattandosi di assegnazioni estranee e non strettamente strumentali (a differenza dell’_handling_ e dei servizi di assistenza a terra ai passeggeri) all’attività di “_aviaton_” (uso dell’aeroporto da parte dei vettori aerei) alla quale la “concessione madre” è finalizzata;

20) **La gestione di uno stadio di calcio rientra nel paradigma della concessione di servizi pubblici** secondo [T.a.r. per la Calabria, sez. I, 14 luglio 2022, n. 1312:](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%252F%253FnodeRef%253D%2526schema%253Dtar_cz%2526nrg%253D202000442%2526nomeFile%253D202201312_01.html%2526subDir%253DProvvedimenti%26data%3D05%257C01%257C%257C43885ee3bc1948d8e14208db47d2a9d8%257C84df9e7fe9f640afb435aaaaaaaaaaaa%257C1%257C0%257C638182742354827273%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3DaMLmnOADoPo1IFub4p2WH9511qXkVaCK1%252Bd%252B0Sdk7LI%253D%26reserved%3D0%26fbclid%3DIwAR1dhkxeKxJd9974yqRthfysvZ_FKHkzEOHAlRMEkbPHM-XCflKJEvlJPCI&h=AT1Lx5cDhfncMvKqDiMSIaj8uMeRzLqgee3UcD71bnKjVc9kdbEXhQs8SuBDR5YDtx-0eXYSNx2mSEHh1T89H19gYyKzVjpJZ5T2UkC7wp0kzM9lkcE7zYhiljWZ5-gkRrhv&__tn__=-UK-R&c[0]=AT1ZZbbOSx-1lq0jAzdfMnuZebhaETmnQCqiNAdSSESGeoEISRGQ7EHZSNK9POkyp1zFrkHrvlB9UcDahA6zewR4abJ2BaLucde3oKrgyP3rbEU9CY6Txpthc_bFb0ncp4wYCqJWSXpqItkqizbpnNfaI6vA56Uj) a)sussiste la giurisdizione del G.O. quando si tratti di questioni riferite alla esecuzione di una concessione di servizi pubblici (cfr. Cassazione civile sez. un., 26/10/2020, n. 23418) e non venga in considerazione l'esercizio di specifici poteri autoritativi previsti da normative di settore; b) sussiste la giurisdizione esclusiva del G.A. sulle procedure di affidamento delle concessioni in relazione alle richieste risarcitorie relative a quanto deriva da atti volti a costituire un nuovo rapporto concessorio che sono assimilabili ad una procedura di affidamento di un (nuovo) contratto pubblico. **Nel caso della gestione di uno stadio di calcio, in tali circostanze, sussiste anche la giurisdizione esclusiva del G.A. in materia di servizi pubblici**. Inoltre, qualora si richieda il risarcimento dei danni per violazione del legittimo affidamento nei confronti dell’Amministrazione, anche in fase precontrattuale, la giurisdizione spetta al G.A. (cfr. Consiglio di Stato, Adunanza Plenaria, sentenza 29 novembre 2021, n. 20, che pur riguardando un annullamento giurisdizionale è equiparabile alla fattispecie in cui il ricorrente sostiene in essenza di essere di fronte ad un annullamento, almeno parziale, in autotutela di un precedente atto).

21) in tema su contratti pubblici, **spettano al GO le controversie su recessi e risoluzioni privatistiche “in executivis”; sulla giurisdizione del GO in tema di esecuzione del contratto** **(compresa l’autotutela privatistica: articoli 122 commi 2 e seguenti, 123 e 190 del nuovo codice dei contratti pubblici sulle risoluzioni e i recessi contrattuali)** ove vengano in rilievo non vizi della gara ma vicende inadempitive, vedi, da ultimo Cons. Stato, ud 20 ottobre 2022, n. reg 434/2022;

22) in materia di **sanzioni amministrative**, sussiste la **giurisdizione amministrativa per le sanzioni non meramente punitive** (ripristinatorie, cautelari, reintegrative, inibitorie), costituenti cura concreta e funzionale dell'interesse pubblico; l'ambiguità della sanzioni puramente punitive, dalla natura para-giurisdizionale, ha condotto alla scelta legislativa del modello della giurisdizione esclusiva del GO (art. 21 legge 689/1981; consob; banca Italia; privacy; o del GA: art. 133, comma 1, lettera i, cpa);

23) _Cass. civ., Sez. I, 17 novembre 2016, n. 23418_ rileva che **la controversia avente a oggetto la ==domanda di risarcimento del danno proposta da risparmiatori nei confronti della Consob per violazione degli obblighi di vigilanza sul mercato mobiliare è devoluta al G.O==**., non rientrando tra le controversie in materia di pubblici servizi attribuite alla giurisdizione esclusiva del G.A., in quanto detta giurisdizione esclusiva presuppone che la P.A. agisca esercitando il suo potere autoritativo, ovvero avvalendosi della facoltà riconosciutale dalla legge, di adottare strumenti negoziali in sostituzione del predetto potere; le **Sezioni Unite, con sentenza n. 13143/2022,** affermano che ==**l'unicità del fatto dannoso deve essere riferita unicamente al danneggiato e non va intesa come identità delle norme giuridiche violate**,== con conseguente solidarietà tra privato tenuto a restituzione di determinate somme e PA responsabile per omessa vigilanza (caso di azione proposta davanti al tribunale di Roma nei confronti del Ministero dello sviluppo economico, chiedendone la condanna al **risarcimento del danno rappresentato dalla perdita dei capitali da ciascuno conferiti in due società fiduciarie:** gli attori sostennero che le due società erano state amministrate _contra legem_ da due amministratori persone fisiche e che, essendo le stesse soggette a vigilanza _ex lege_ n. 1966 del 1939, il danno doveva essere ascritto a responsabilità extracontrattuale del Ministero, che aveva omesso di esercitare correttamente la potestà di controllo);

24) è considerata **espressione di potere pubblicistico ripristinatorio l'autotutela possessoria su beni schiettamente pubblici** (art. 823, comma 2, cc);

25) secondo Plen n. 12/2018, **rientrano nella ==giurisdizione esclusiva== del ga in materia edilizia (lettera f dell'art. 133 cit.) ==gli atti con i quali la Pubblica amministrazione determina e liquida il contributo di costruzione==, previsto dall’art. 16, d.P.R. n. 380 del 2001;** tali atti, tuttavia, non hanno natura autoritativa, non essendo espressione di una potestà pubblicistica, ma costituiscono l’esercizio di una facoltà connessa alla pretesa creditoria riconosciuta dalla legge al Comune per il rilascio del permesso di costruire, stante la sua onerosità, nell’ambito di un rapporto obbligatorio a carattere paritetico e soggetta, in quanto tale, al termine di prescrizione decennale, sicché a essi non possono applicarsi né la disciplina dell’autotutela dettata dall’art. 21-nonies della l. n. 241 del 1990 né, più in generale, le disposizioni previste dalla stessa legge per gli atti provvedimentali manifestazioni di imperio (sulla possibilità del comune di rideterminare l’importo del contributo di costruzione, vedi, da ultimo Cons. Stato, sez. IV, 7 febbraio 2023, n. 1320);

26) **triplice addirittura** la **giurisdizione sul danno ambientale**: GO se il Ministero dell'ambiente agisce in via giudiziaria (via giudiziaria); GA se la PA adotta determinazioni volte a imporre il ripristino o il ristoro (via amministrativa); giudice contabile per danno da "mala gestio" di amministratori e funzionari (via erariale);

27) la plenaria (19, 20 e 21 del 2021) ha giustamente **==rifiutato la teoria del contatto sociale privatistico nei casi di comportamento lesivo dell’affidamento==**: è una teorica che nega, in una botta sola, il carattere dinamico dell’interesse legittimo (art. 1, comma 2 bis, legge 241), la natura unitaria del procedimento amministrativo, la caratterizzazione protettiva del rapporto amministrativo “a latere civis” e la valenza lesiva del provvedimento favorevole illegittimo; vedi in materia il conflitto negativo di giurisdizione sollevato dal Tar Basilicata con Ord. 526/2022);

28) secondo **Cass. civ.., sez. un., 3 maggio 2022, n. 13991,** in **materia sanitaria sussiste la giurisdizione del giudice ordinario** in relazione alle contestazioni aventi ad oggetto la determinazione della **remunerazione delle prestazioni effettuate dai soggetti privati accreditati**;

29) **Le controversie in materia di procedure referendarie appartengono all’autorità giudiziaria ordinaria** ([Tar Catania, sez. I, 31 maggio 2022, n. 1475](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%253FnodeRef%253D%2526schema%253Dtar_ct%2526nrg%253D202200691%2526nomeFile%253D202201475_20.html%2526subDir%253DProvvedimenti%26data%3D05%257C01%257C%257C43885ee3bc1948d8e14208db47d2a9d8%257C84df9e7fe9f640afb435aaaaaaaaaaaa%257C1%257C0%257C638182742354827273%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3Ddv7kGU5afd0qm2gkoqDdpKoJhWMcPW2tEGrZgSqovcU%253D%26reserved%3D0%26fbclid%3DIwAR2a9-zfwHJv_ibXE_mNkFBRB9A8HMsyWY-Mz_T4iX1Npm5MdIkbPMz1pCA&h=AT30X7Ltdz7vT4tOXLkTPeypWOu9SftmirtFwMI_-iQkG1X5-qJU0d0hp0imqkB8r7w7H5LYw49yerY_9yKWHD61xPKcWKT7vSYdxLGFKeNLdO5NQpjlIl0JpaqrEbnDlmkY&__tn__=-UK-R&c[0]=AT1ZZbbOSx-1lq0jAzdfMnuZebhaETmnQCqiNAdSSESGeoEISRGQ7EHZSNK9POkyp1zFrkHrvlB9UcDahA6zewR4abJ2BaLucde3oKrgyP3rbEU9CY6Txpthc_bFb0ncp4wYCqJWSXpqItkqizbpnNfaI6vA56Uj) : Nelle controversie aventi ad oggetto l'impugnativa di provvedimenti costitutivi delle procedure referendarie, siano essi positivi o negativi (per i promotori o per coloro che ad essi si oppongono), la giurisdizione appartiene all’autorità giudiziaria ordinaria, in quanto i promotori del referendum agiscono nel relativo procedimento in posizione di parità con gli organi preposti al controllo di legalità della richiesta referendaria, i quali operano, al pari del comitato promotore, a tutela dell'ordinamento generale e non di uno specifico interesse della Pubblica Amministrazione;

30) **quanto agli ==stranieri==: sono affidate alla cognizione del giudice amministrativo** (art. 6, comma 10, T.U.I.) **le controversie inerenti al rilascio dei visti e dei permessi di soggiorno del c.d. migrante volontario (o economico), sul territorio nazionale; nonché quelle relative ai visti e ai permessi di soggiorno** si affiancano quelle, ben note all’esperienza quotidiana del giudice amministrativo, sui **provvedimenti di emersione dal c.d. lavoro irregolare, (come nel caso dell’art. 5 del d. lgs. n. 109 del 2012;**
	1) **spettano** invece al ==GO== (d.l. n. 13 del 2017, ’art. 3, comma 1, lett. e), le controversie in materia di diniego del nullaosta al ==ricongiungimento familiare e del permesso di soggiorno per motivi familiari== nonché quelle relative agli altri **provvedimenti dell’autorità amministrativa in materia di diritto all’unità familiare,** di cui all’art. 30, comma 6, T.U.I.; al pari (art. 13, comma 8, T.U.I.) di tutte le **controversie inerenti ai respingimenti (art12), alle espulsioni e nelle relative misure di esecuzion**e, consistenti nell’accompagnamento coattivo alla frontiera, nel trattenimento dei centri di permanenza per i rimpatri; fondamento di tale attribuzione giurisdizionale viene rinvenuto nella considerazione, costituente ormai **_ius receptum_** e diritto vivente, secondo cui tali **provvedimenti ablatori personali ==incidono sulla libertà del soggetto e, conseguentemente, su una situazione giuridica soggettiva che, per definizione, ha una consistenza di diritto soggettivo primario e incomprimibile==**
	2) le **uniche deroghe alla cognizione del giudice ordinario sono le espulsioni decretate dal Ministero dell’Interno** per «motivi di ordine interno o di sicurezza dello Stato», previste dall’art. 13, comma 1, T.U.I., e quelle, pure decretate dal Ministero dell’Interno, per motivi di prevenzione del terrorismo, previste dall’art. 3 del d.l. n. 144 del 2005 (c.d. decreto Pisanu), conv. con modif. in l. n. 155 del 2005, entrambe affidate alla cognizione del giudice amministrativo;
	3) **alla giurisdizione del giudice ordinario è affidata la tutela del c.d. migrante involontario.** e cioè, come si è accennato, dello straniero che richieda la protezione internazionale sia nelle forme previste per i rifugiati che in quelle rientranti nella c.d. protezione sussidiaria, in quanto ora l’art. 3, comma 1, lett. c), del d.l. n. 13 del 2017 affida alle sezioni specializzate dei Tribunali ordinari in materia di immigrazione, protezione internazionale e libera circolazione dei cittadini UE tutte le controversie in tema di riconoscimento della protezione internazionale di cui all’art. 35 del d. lgs. n. 25 del 2008.


### 41 PILLOLE SUL PROCESSO AMMINISTRATIVO
**1) Il nuovo rapporto amministrativo**, nella prospettiva costituzionale ed europea aperta a un principio panciuto di effettività, è imperniato su un potere amministrativo calibrato in funzione di garanzia delle libertà, della sicurezza, della dignità e dell’eguaglianza sostanziale dei cittadini, nella prospettiva di un’economia e una società democraticamente orientate (**sezioni unite 28 aprile 2020, n. 8236** sul contatto sociale privatistico occasionato dall’esercizio del potere; **sezioni unite 17 giugno 2021, n.17329 sulla giurisdizione ordinaria in tema di responsabilità precontrattuale a parti invertite; Tar Basilicata, I, Ord. 526/2022 ha rimesso la questione alle sezioni Unite visto il conflitto negativo di giurisdizione; 4 e 209 del codice dei contratti pubblici del 2023 sulla giurisdizione del GA sulla responsabilità precontrattuale**);

**2)** **la ==lettura sostanziale dell’interesse legittimo==, come pretesa mediata al bene della vita e posta attiva di un rapporto dinamico e intensamente relazionale, rafforza la lettura della giurisdizione amministrativa come giurisdizione soggettiva** volta allo scrutinio del rapporto in ossequio al principio dispositivo e alla logica di parità delle parti; di qui i corollari dell’==ammissibilità di azioni atipiche e di azioni di condanna pubblicistica== (anche nel ricorso straordinario: sez. 2, parere 11 giugno 2018, n. 1517), del carattere influente del vizio invalidante, dell’elasticità dell’annullamento, della graduabilità degli effetti della sentenza (fino al “_prospective overruling_”), della tutela cautelare innominata, del divieto di assorbimento e di conversione ufficiosa della domanda (plenaria 4/2015) e di vincolatività dell’ordine gerarchico dei motivi (Plenaria 5/2015, che si sofferma sulla priorità del vizio di incompetenza; tale non è però il vizio di composizione della commissione di gara secondo Cons. Stato, V, 10641/2022);

**3)** **la tutela dell’==interesse legittimo==, situazione a soddisfazione non garantita, deve godere della ==stessa intensità== del diritto soggettivo,** **ma ==può conoscere diverse modalità correlate alla sua specificità==** (Corte Cost. n. 94/2017, sul termine di decadenza dell’azione risarcitoria, e n. 160/2019, sulla possibilità di derogare alla tutela demolitoria nella giurisdizione sportiva, visto che la tutela costitutiva non ha carattere costituzionalmente necessitato _ex_ art. 113 Cost);

**4)** la materia del **==doveroso recupero degli aiuti di Stato== mette** in luce un primario interesse europeo al corretto funzionamento concorrenziale del mercato unico, di rilevanza tale da imporre l’incisione di principi consolidati come la tutela dell’affidamento legittimo secondo l’ordinamento interno e la stabilità del vincolo derivante dal giudicato nazionale;

**5)** la **==Corte di Giustizia nel 2019 impone l’esame del ricorso principale anche in caso di fondatezza del ricorso incidentale escludente== in ragione della sufficienza dell’interesse strumentale alla ripetizione della gara** (cd “interessi legittimi eterogenei”) e dell’inesigibilità di una prova diabolica, da parte del ricorrente, circa la certezza della futura ripetizione della gara (Tar Veneto, I, n. 164/20) : tale tesi- che porta alla priorità del ricorso principale (la cui infondatezza rende improcedibile l’incidentale per sopravvenuta carenza d’interesse: Cons. Stato, sez. 4, nn. 6151, 4431 e 2330/2020) – ==stravolge principi consolidati del nostro processo in tema di condizioni dell’azione, di priorità delle questioni di rito== e di inammissibilità di ==sentenze prive di effetto effettivamente satisfattorio per il ricorrente principale== (si pensi all’ accoglimento del ricorso del terzo classificato che finisca per eliminare solo l’aggiudicatario, premiando il secondo che godrà del probabile scorrimento), tanto da portare una fetta della dottrina ad agitare la teoria dei controlimiti per violazione di principi supremi quali l’effettività della tutela, la protezione dell’interesse legittimo, la soggettività della giurisdizione, il canone dispositivo e i principi della domanda, della legittimazione e dell’interesse a ricorrere;
	**1)** ​​​​​​ Soltanto qualora il giudice nazionale concluda per l’assenza di elementi atti a far sorgere un dubbio ragionevole quanto all’interpretazione corretta del diritto dell’Unione, esso potrà astenersi dal sottoporre alla Corte una questione di interpretazione del diritto dell’Unione **e** risolverla sotto la propria responsabilità,**dovendo l’art. 267 TFUE deve essere interpretato nel senso che un giudice nazionale avverso le cui decisioni non possa proporsi ricorso giurisdizionale di diritto interno deve adempiere il proprio obbligo di sottoporre alla Corte una questione relativa all’interpretazione del diritto dell’Unione sollevata dinanzi ad esso**, a meno che constati che tale questione non è rilevante o che la disposizione di diritto dell’Unione di cui trattasi è già stata oggetto d’interpretazione da parte della Corte o che la corretta interpretazione del diritto dell’Unione s’impone con tale evidenza da non lasciare adito a ragionevoli dubbi_(Cons Stato sez. VI, Ord. 7839/21; **sul rinvio pregiudiziale alla CGUE in materia di acte claire,**_ invio pregiudiziale alla CGUE in materia di _acte claire,_ vedi anche[Cons. St., sez. IV, 14 luglio 2022, n. 6013;](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%252F%253FnodeRef%253D%2526schema%253Dcds%2526nrg%253D202108189%2526nomeFile%253D202206013_11.html%2526subDir%253DProvvedimenti%26data%3D05%257C01%257C%257C14e85c4bb9d24eeef69508db480f53d4%257C84df9e7fe9f640afb435aaaaaaaaaaaa%257C1%257C0%257C638183002903609761%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3DpXwBMkr7vk8YLViJBpFdYqT12qhQnCyVMIKDUu3UcP8%253D%26reserved%3D0&h=AT38022EtKbyePIVUoiJqtOsn8YRSCQy0gjJhyLMrZXclRk0rbhhUtrJ6Y4G6iKX9DJoz64vnZU0cYMUdq21nlChf-AsyVMn_AzNLV9TvQxfAxhRvRHrQoormPND5DEm5JTj_SRv9g&h=AT38022EtKbyePIVUoiJqtOsn8YRSCQy0gjJhyLMrZXclRk0rbhhUtrJ6Y4G6iKX9DJoz64vnZU0cYMUdq21nlChf-AsyVMn_AzNLV9TvQxfAxhRvRHrQoormPND5DEm5JTj_SRv9g&h=AT38022EtKbyePIVUoiJqtOsn8YRSCQy0gjJhyLMrZXclRk0rbhhUtrJ6Y4G6iKX9DJoz64vnZU0cYMUdq21nlChf-AsyVMn_AzNLV9TvQxfAxhRvRHrQoormPND5DEm5JTj_SRv9g)

**6)** come detto al punto 2, **la giurisdizione amministrativa diventa soggettiva,** in un sistema processuale di parti uguali, finalizzato non al ripristino della legalità violata, ma all’affermazione della pretesa sostanziale insoddisfatta;

**7)** ne conseguono (plenaria nn. 4 e 5/2015), in omaggio al principio **dispositivo, il ==carattere** **vincolante**== (tranne l’incompetenza) **==della graduazione dei motivi== da parte del ricorrente, il divieto di assorbimento non satisfattorio dei motivi e di conversione ufficiosa della domanda, l’eccezionalità delle pronunce ufficiose**(non lo È la dichiarazione di inefficacia del contratto _ex_ artt. 121 e 122 cpa) e la rinunciabilità anche di singoli motivi; sulla **graduazione della sentenza di annullamento** vedi CGA 994/2021);

**8)** come anticipato, **il metodo acquisitivo generalizzato lascia spazio al principio dispositivo** che impone alla parte vicina ai fatti di fornire le relative dimostrazioni e articolare le necessarie richieste istruttorie;

**9)** **il giudizio amministrativo sull'atto evolve in giudizio sul rapporto**, teso a scrutinare non la correttezza estrinseca dell'azione amministrativa, ma la fondatezza intrinseca della posizione ventata dal privato;

**10)** **anche per gli atti discrezionali il ==giudizio==, pur non appuntandosi immediatamente sul rapporto, tende “==verso” il rapporto==** in ragione degli effetti conformativi e preclusivi del giudicato e della consumazione o riduzione del potere conseguente alla teoria del =="one shot" temperato== o alla rottura qualitativa del rapporto fiduciario tra amministrazione e amministrato (Cons. St., sez. VI, 3 maggio 2022, n. 3480); l’==articolo 10 bis della legge n. 241==, dopo la riforma del 2020 ha, in questa prospettiva, varato anche la **regola dirompente del “one shot procedimentale secco”,** che impedisce la valorizzazione, dopo il giudicato di annullamento, di motivi di diniego già ricavabili dall’istruttoria; resta il problema se il giudice dell’ottemperanza chiamato a stigmatizzare la violazione dell’effetto conformativo del giudicato eserciti una giurisdizione di attribuzione automatica (a seguito della preclusione amministrativa) o una giurisdizione di spettanza tesa a verificare in via sostituiva la spettanza del bene della vita (soluzione più coerente con il principio di legalità);

**11)** in definitiva, **il giudicato di annullamento conforma il rapporto perché, a seconda dei casi, veicola, riduce o consuma il potere discrezionale**; precisamente nel _one shot_ temperato la consumazione del potere si realizza in sede di esecuzione del giudicato; in quello secco si verifica con il primo provvedimento ed è accertato dal primo giudicato; ne deriva, in entrambi i casi, per via dell’effetto conformativo del giudicato successivo alla consumazione, l’attivazione di un giudizio di ottemperanze finalizzato all’attribuzione del bene della vita (sul cd. **one shot temperato** vedi, da ultimo, **Cons. St, VI,** **3840/2022**);

**12)** **l'effetto sostitutivo del giudizio amministrativo** è **rafforzato, quanto alla discrezionalità tecnica, dalla giurisprudenza amministrativa “antitrust” che, richiamando la nozione convenzionale di “_full jurisdiction_”** (sindacato “_both on the facts and on the law_”) predica un sindacato giurisdizionale di maggiore attendibilità, con accertamento immediato e diretto della verità intrinseca dei fatti da parte del giudice amministrativo (Cons. Stato, sez.VI nn. 4990 e 1321/2019; quest’ultima, sulla consumazione del rapporto fiduciario, confermata da sezioni unite 7 settembre 2020, n. 28952, che apprezza l’interpretazione evolutiva in chiave di potenziamento dell’effettività della tutela giurisdizionale; vedi Cons. Stato, VI, 6254/2022 sullo standard probatorio e sul principio di non colpevolezza nel diritto amministrativo punitivo);

**13)** **anche le azioni astrattamente tipiche presentano contenuto concretamente atipico** perché, come dimostrato dal cosiddetto ==annullamento “elastico” o “a geometrie variabili”==, la legge non può a priori stabilire il contenuto della sentenza idonea a soddisfare lo specifico interesse a ricorrere in funzione del peculiare anelito al bene della vita che lo anima (vedi Cons. stato, sez. V 2755/2011; plen 4/2015; sez I, parere 30 giugno 2020, n. 1233); sulle azioni atipiche in tema di scia e di accertamento della formazione del silenzio-assenso si veda rispettivamente Cons. Stato, sez. V, 113/2019 e 3957/2014);

**14)** a fronte della **pacifica ammissibilità di azioni atipiche**, ==pecca di rigidità Cons. Stato, III n. 3086/2021, che, in caso di inutilità dell’annullamento, ammette solo un interesse risarcitorio all’accertamento dell’illegittimità==, leggendo nell’articolo 34, comma 3, cpa una norma di divieto e impedendo in astratto un’azione di accertamento dell’illegittimità a fini conformativi, anche se sorretta da un interesse concreto e attuale che vada oltre la voglia di un astratto decalogo giuridico per i futuri esercizi del potere;

**14.1)** **_Consiglio di Stato, Ad. Plen. 13 luglio 2022, n. 8, ha risolto, a favore della prima opzione (==sufficienza dell’allegazione generica==), la questione sollevata da Sez. . IV, ord. del 9 febbraio 2022, n. 945,_** che aveva rimesso all’Adunanza plenaria le questioni: a) se - **per procedersi all’==accertamento dell’illegittimità dell’atto ai sensi dell’art. 34, comma 3, c.p.a.,== quando la domanda di annullamento sia diventata improcedibile - sia sufficiente formulare, nel termine perentorio dell’art. 73 cpa, un’istanza generica ed espressiva dell’interesse a un accertamento strumentale alla pretesa risarcitoria anche futura** (e, in caso di risposta affermativa, se occorrano particolari modalità e se vi siano termini per la sua proposizione) oppure se occorra l’allegazione dei presupposti per la sua successiva proposizione (e, in caso di risposta affermativa, quali siano le modalità ed i termini per tale allegazione) **oppure se sia necessaria la proposizione della domanda di risarcimento del danno, nell’ambito del medesimo giudizio nel quale si prospetta la possibile improcedibilità per sopravvenuta carenza d’interesse della domanda di annullamento o, in alternativa, in un autonomo giudizio** (e, in caso di risposta affermativa, secondo quali modalità deve avvenire la formulazione di tale domanda); qualora si ritenga che, ai fini dell’accertamento di illegittimità ai sensi dell’art. 34, comma 3, c.p.a., sia sufficiente la sola allegazione degli elementi costitutivi della domanda risarcitoria, se il giudice investito di questa domanda di accertamento possa comunque pronunciarsi su una questione ‘assorbente’ e dunque su ogni profilo costitutivo della fattispecie risarcitoria, in quanto – anche in assenza della formulazione della domanda risarcitoria – comunque la riscontrata infondatezza di uno degli elementi costitutivi dell’illecito è correlata alla concreta insussistenza dell’interesse espressamente richiesto per la declaratoria di cui all’art. 34, comma 3, c.p.a._._
**L’Adunanza Plenaria 8/2022**_, **ha sposato la tesi della sufficienza della dichiarazione generica, pur se nelle forme e nei termini di cui all’art. 73 cpa**; una volta manifestato l’interesse risarcitorio, quindi, il giudice deve limitarsi ad accertare se l’atto impugnato sia o meno legittimo, come avrebbe fatto in caso di permanente procedibilità dell’azione di annullamento, mentre gli e’ precluso pronunciarsi su una questione in ipotesi assorbente della fattispecie risarcitoria, oggetto di eventuale successiva domanda._

**14.2.)** sui  **presupposti della sopravvenuta carenza di interesse e dell’accertamento dell’illegittimità a fini risarcitori** [_C.g.a., sez. giur., 21 luglio 2022, n. 851_](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%252F%253FnodeRef%253D%2526schema%253Dcgagiur%2526nrg%253D202100875%2526nomeFile%253D202200851_11.html%2526subDir%253DProvvedimenti%26data%3D05%257C01%257C%257C14e85c4bb9d24eeef69508db480f53d4%257C84df9e7fe9f640afb435aaaaaaaaaaaa%257C1%257C0%257C638183002903609761%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3DziLa%252BKDEKOpn7dbJqCU6oYDN%252FEQJulqIXTCBVQ6cQ4M%253D%26reserved%3D0&h=AT0ao4NKpvLH4fFcm4nzL8-80QQAJFbsoseBRygdBOi3zgA3hC5mPPL5ou2BapusxQSCJLA3-uLLrJ6CdMmBusTI8M1JR8QZ8lDLaP4Y143yYd8iMZhaQLdqz-5AIKBKJefSsgcUhQ&h=AT0ao4NKpvLH4fFcm4nzL8-80QQAJFbsoseBRygdBOi3zgA3hC5mPPL5ou2BapusxQSCJLA3-uLLrJ6CdMmBusTI8M1JR8QZ8lDLaP4Y143yYd8iMZhaQLdqz-5AIKBKJefSsgcUhQ&h=AT0ao4NKpvLH4fFcm4nzL8-80QQAJFbsoseBRygdBOi3zgA3hC5mPPL5ou2BapusxQSCJLA3-uLLrJ6CdMmBusTI8M1JR8QZ8lDLaP4Y143yYd8iMZhaQLdqz-5AIKBKJefSsgcUhQ) ha ritenuto che, **_al fine di vagliare se sussiste o meno il sopravvenuto difetto di interesse alla domanda di annullamento del provvedimento amministrativo, occorre avere riguardo al provvedimento in concreto chiesto e negato e a quello successivamente adottato dall’Amministrazione,_** e non al generico interesse a ottenere altri provvedimenti analoghi, ma distinti da quello inizialmente richiesto**.​​​​​​​**  Osserva il collegio che **in caso di improcedibilità della domanda di annullamento per sopravvenuto difetto di interesse, non perdura l’interesse all’accertamento dell’illegittimità del provvedimento al fine della tutela risarcitoria per equivalente, ==quando il danno non è ascrivibile al provvedimento amministrativo** ma a una legge, di cui il provvedimento fa applicazione==, previa sua declaratoria di incostituzionalità, dato che **==non è ammissibile il risarcimento del danno per “l’illecito legislativo di violazione della Costituzione==”. In siffatta situazione fattuale, la questione di legittimità costituzionale della legge applicata dal provvedimento amministrativo non è rilevante, perché se anche la legge venisse dichiarata incostituzionale, la parte non potrebbe conseguire la tutela risarcitoria.**
Si aggiunge **==che è ’ ammissibile “l’illecito legislativo per violazione del diritto europeo”== e pertanto, pur in caso di improcedibilità della domanda di annullamento per sopravvenuto difetto di interesse, perdura l’interesse all’accertamento dell’illegittimità del provvedimento al fine della tutela risarcitoria per equivalente**, previa declaratoria del contrasto della legge (nazionale o regionale, qui regionale) con il diritto europeo, per sentire affermare la responsabilità per danni arrecati dal legislatore (nazionale o regionale) con la violazione del diritto europeo. Tuttavia, se in astratto la sopravvenuta improcedibilità della domanda di annullamento non osta a una pronuncia di rinvio pregiudiziale alla C giust UE (al fine della tutela risarcitoria per equivalente), siffatto rinvio non è ammesso quando sulla medesima questione la C. giust si è già pronunciata nel senso della conformità euro-unitaria della legge de qua, e non vi solo elementi nuovi o diversi che giustificano una ulteriore rimessione alla Corte eurounitaria.

**15)** **l'invalidità amministrativa è un'illegittimità qualificata dall'influenza del vizio** sull'assetto del rapporto e, quindi, sul destino del bene della vita; le sentenze che producono un’innovazione ermeneutica radicale e sorprendente, potenzialmente lesiva di beni e affidamenti consolidatisi in precedenza, operano solo per il futuro in base alla dottrina americana del "==_prospective overruling_==" che vuole evitare il cd. “rischio sorpresa” (plenaria 13/2017 e 2/2019; vedi 254, comma 2, tfue);

**16)** **==la tutela cautelare==** (artt. 55 e segg.) assume connotati di atipicità in base alla necessità di adattare il contenuto della misura provvisoria al pericolo corso dallo specifico bene della vita;

**17)** **sono appellabili i falsi (cd. “apparenti”) decreti monocratici _ex_ art. 56 cpa,**che non si limitino a misure provvisorie ma producano effetti stabili o irreversibili (Cons. Stato, III, decreti 749 e 2289/2021; in senso negativo Cons. Stato IV 1962/2022); per [C.G.A., sez. giur., decr.,15 luglio 2022, n. 193. è](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%252F%253FnodeRef%253D%2526schema%253Dcgagiur%2526nrg%253D202200677%2526nomeFile%253D202200193_17.html%2526subDir%253DProvvedimenti%26data%3D05%257C01%257C%257C14e85c4bb9d24eeef69508db480f53d4%257C84df9e7fe9f640afb435aaaaaaaaaaaa%257C1%257C0%257C638183002903609761%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3DQZ5%252F0PnTJwbxAkpqZ0gvmsXu9%252FBOZ3OqbXlG9Wn7Ohk%253D%26reserved%3D0&h=AT3uBCh7oAlUI3R_jcIaW8BCX-QK5wraY_QQsenvhi9Iy5FPaA_TPJpfXsaIBnX0jFTVXX96lfpCC1AtJMTb1xlsFaJwLwYCzF7GdMF9EqbV5Q_CWpfSA0VG88NWIfmvC9Pz_YOTbg&h=AT3uBCh7oAlUI3R_jcIaW8BCX-QK5wraY_QQsenvhi9Iy5FPaA_TPJpfXsaIBnX0jFTVXX96lfpCC1AtJMTb1xlsFaJwLwYCzF7GdMF9EqbV5Q_CWpfSA0VG88NWIfmvC9Pz_YOTbg&h=AT3uBCh7oAlUI3R_jcIaW8BCX-QK5wraY_QQsenvhi9Iy5FPaA_TPJpfXsaIBnX0jFTVXX96lfpCC1AtJMTb1xlsFaJwLwYCzF7GdMF9EqbV5Q_CWpfSA0VG88NWIfmvC9Pz_YOTbg) **inappellabile il decreto monocratico del Tar che respinge il ricorso per decreto ingiuntivo;**

**18) La ==piena conoscenza dell'atto==, declinata nell'art. 41, comma 2, c.p.a.,** quale ==momento da cui decorre il termine per impugnare==, richiede non la conoscenza piena e integrale dell'atto stesso, ma la mera percezione della sua esistenza e degli aspetti che ne comportano la lesività;

**18.1**.) in materia ediliza **il _dies a quo_** ai fini della tempestiva proposizione del ricorso **si identifica con l’inizio dei lavori, laddove si contesti l’_an_ della edificazione** (ovvero si assuma che nessun manufatto poteva essere edificato sull’area); mentre **coincide con il completamento dei lavori ovvero con il grado di sviluppo degli stessi, in termini di esatta dimensione, consistenza, finalità, dell’erigendo manufatto, laddove si contesti il _quomodo_** (distanze, consistenza ecc.). Rimane, senz’altro, ferma la possibilità, da parte di chi solleva l’eccezione di tardività, di provare, anche in via presuntiva, la concreta anteriore conoscenza del provvedimento lesivo in capo al ricorrente.

**18.2.)** la Plenaria 12/2020 ha sancito in chiave garantistica le regole relative al **==decorso del termine di impugnazione nel rito dei contratti pubblici==**; vedi anche Cons. Stato, sez. III, 1792/2022 che, in base ai principi costituzionali ed europei, **==esclude la necessità di scomputare dal termine complessivo di 30+15 giorni**(artt. 29 e 76, comma 2, cpa) **i giorni impiegati per la formulazione dell’istanza di accesso==,** anche detta istanza sia presentata entro un termine ragionevole (da individuarsi in 15 giorni); **la questione è superata dal ==nuovo articolo 209 del codice dei contratti== pubblici che esclude la rilevanza del termine impiegato per l’istanza di accesso ai fini della riduzione del termine di ricorso;**

**19)** la Plenaria 6/2020 ha letto in chiave estensiva e atipica (**principio del “doppio binario”) il perimetro delle associazioni** esponenziali legittimate al ricorso; anche la giurisprudenza amministrativa antitrust legge in chiave estensiva il campo dei soggetti legittimati a impugnare atti e contestare omissioni dell’Autorità e a rivendicare risarcimenti, includendovi anche le ==imprese concorrenti pregiudicate dall’illecito e i consumatori (singoli e associazioni==), visto che tale normativa non tutela solo il diritto oggettivo di iniziativa economica ma anche, e direttamente, le posizioni soggettive degli attori del mercato;

**20) vedi, poi, Plen. 22/2021 sui** rapporti di autonomia tra legittimazione e interesse a ricorrere in materia edilizia **(la “vicinitas” radica la legittimazione, ma lascia ferma la necessità della verifica del pregiudizio concreto ai fini dell’interesse; vedi anche Cons. Stato, IV, 962/20 e 1011/2020); sul** difetto di legittimazione a impugnare gli atti in materia edilizia da parte del promissario acquirente**, vedi Cons. Sato, VI, 14 marzo 2022,n. 1768; secondo Plen. 3/2022,** non sussiste**, invece,** la legittimazione autonoma a impugnare l’informativa antimafia in capo ad amministratori e soci della società destinataria dell’atto lesivo**; vedi, quindi, Cons. Stato, III, 8590/2021, in tema di interesse a ricorrere in caso di** provvedimento confermativo intervenuto in corso di giudizio**; sulla legittimazione processuale dell’Anac vedi Cons. Stato, I parere, 3 giugno 2022, n. 934; s**ulla **legittimazione ad impugnare gli atti di gara in capo ad un’impresa che si sia ritirata dalla gara stessa** Tar Milano, sez. IV, 6 febbraio 2023, n. 311 secondo cui l’impresa che si sia ritirata dalla gara prima dell’aggiudicazione è priva di legittimazione e di interesse a ricorrere avverso gli atti della gara stessa (secondo il Tar c**ostituisce un abuso del processo l’impugnativa di atti e la proposizione di censure in palese contraddizione col comportamento precedentemente tenuto dal ricorrente nei confronti della stazione appaltante);**

**21==) La cessazione della materia del contendere postula la realizzazione piena dell’interesse sostanziale sotteso alla proposizione dell’azione giudiziaria==,** permettendo al ricorrente in primo grado di ottenere il bene della vita agognato, sì da rendere inutile la prosecuzione del processo; **l’improcedibilità del ricorso per sopravvenuta carenza di interesse risulta, invece, riscontrabile qualora sopravvenga un assetto di interesse ostativo alla realizzazione dell’interesse sostanziale sotteso al ricorso, anche in tale caso rendendo inutile la prosecuzione del giudizio** – anziché per l’ottenimento – per l’impossibilità sopravvenuta del conseguimento del bene della vita ambito dal ricorrente **(**Cons. St., sez. VI, 11 ottobre 2021, n. 6824);

**21.1.) la dichiarazione di cessato interesse vincola il giudice a una pronuncia di improcedibilità** (Tar Lecce, III, 27 giugno 2022, n. 1059 che valorizza il principio di disponibilità dell’azione che impedisce valutazioni sostitutive del giudice sulla permanenza dell’interesse del ricorrente);

**22)** nei **rapporti triangolari o multipolari** (cd “provvedimenti a doppio effetto”), È ormai da **ammettere che il terzo pregiudicato, in una posizione differenziata e qualificata, dal mancato o insufficiente esercizio del potere nei confronti del destinatario diretto dell’atto invocato** (si pensi all’omesso esercizio del potere sanzionatorio, inibitorio o di autotutela) **possa agire per la formazione del silenzio- rifiuto e attivare il rito _ex_ artt. 31 e 117 cpa**; specularmente, sono da considerare **controinteressati, nel giudizio sul silenzio (o sull’atto negativo), proprio coloro che da tale condotta amministrativa omissiva o rinunciataria hanno ricavato il beneficio**, inteso in senso ampio **come danno evitato più che come arricchimento diretto**, e che potrebbero subire un pregiudizio immediato dall’accoglimento della domanda del terzo in seno a un giudizio sul rapporto (art. 117, comma 1, cpa);

**22.1.)** la VI sezione del Consiglio di Stato, con sentenza 8 giugno 2021, n. 5207, ha affermato il principio innovativo del **==doveroso esercizio (nell’an, pur se non nel quomodo) del potere di controllo sulla scia**== sollecitato da istanza tardiva del terzo; vedi anche Cons. St., sez. IV, 11 marzo 2022, n. 1737, secondo cui **l’autotutela in materia di attività edilizia svolta sulla base di una SCIA, di cui al comma 4 dell’art. 19, l. 7 agosto 1990, n. 241, presenta alcune peculiarità rispetto al generale potere di autotutela**, in quanto, mentre di regola si assume che questo sia ampiamente discrezionale nell’apprezzamento dell’interesse pubblico che può imporne l’esercizio e non coercibile (al punto che la p.a. non ha neanche l’obbligo di rispondere a eventuali istanze con cui il privato ne solleciti l’esercizio), ciò non vale in questo caso laddove, anche per l’==intima connessione di tale potere col più generale dovere di vigilanza che incombe al Comune sull’attività edilizia== ai fini dell’ordinato assetto del territorio, a fronte di un’istanza di intervento ai sensi dell’art. 19, comma 4, l==’Amministrazione ha il dovere di rispondere, essendo la sua discrezionalità limitata solo alla verifica della sussistenza o meno dei presupposti di cui all’art. 21-nonies== ( sulla questione connessa della **normale esclusione di controinteressati nei casi in cui si impugna un provvedimento che nega un “diniego di SCIA”,** sez. IV 1302/2022); **sul dovere di riposta in materia di ==ordinanza necessità e urgenza== vedi Cons. Stato 5601/2014;** vedi peraltro **_Cons. St., sez. VI, 6 aprile 2022, n. 256_, che esclude il silenzio-rifiuto su istanza di autotutela argomentando dall’ eccezionalità dei casi di autotutela doverosa nell’_an_**; vedi anche Cons. Stato, IV, 709/2018, che ==esclude il dovere di risposta a istanze volte eccitare l’adozione di atti generali come un bando== di concorso.

**23)** ci **sembra non facile da coniugare con il principio di effettività la plenaria (2,3, 4 e 5/2020; 6/2021) che, estendendo anche ai diritti soggettivi la pregiudizialità del potere _ex_ art. 34, comma 2, cpa, impedisce la** **tutela risarcitoria immediata della proprietà** prima della definizione del procedimento _ex_ **art. 42 bis tu espr**. (vedi poi l’ulteriore limite alla tutela della vittima dell’occupazione appropriativa imposto dal principio del giudicato implicito affermato da Plen. 6/2021)

**24)** nella logica del **giudizio sul rapporto**, con la sent. n. 3385 del 27 aprile del 2021, la sesta del Consiglio di Stato ha enucleato nuovi principi relativi alla **conservazione degli effetti di un atto amministrativo,** ammettendo la convalida amministrativa del provvedimento in corso di giudizio e aprendo all'integrazione difensiva della motivazione in corso di giudizio.

**25) sull’appello,** meritano attenzione secondo la plenaria 10, 11, 14 e 15 del 2018 secondo cui **il processo d’appello non regredisce in primo grado nei casi di erronea declaratoria in primo grado di inammissibilità, irricevibilità o improcedibilità o di omesso esame di una domanda o di un motivo**, e ciò in base: alla lettera (105 cpa: “soltanto” evoca eccezionalità del regresso bei casi tassativi), alla ratio (ragionevole durata del processo, valore con cui va coniugato il valore dell’effettività della tutela), al sistema (non vi è “**error in procedendo**”, cioè procedura erronea, ma “in iudicando”, cioè errore di giudizio su questione processuale prioritaria _ex_ artt. 76 e 276 cpa; la sentenza non È nulla per motivazione apparente, ma solo illegittima per motivazione incompleta); dogmatica (l’appello non segue il modello cassatorio, ma quello devolutivo-sostitutivo della “_revisio prioris isantiae_”), alla conformità (non è riconosciuto un diritto costituzionale al doppio grado di giudizio di merito su ogni questione, ma solo a un doppio giudizio all’esito di una procedura conforme al “_fair trial_”;

**25.1.)** L’Adunanza plenaria ha affermato che **l’ordinanza resa** nel corso del processo di primo grado **sull’istanza incidentale di accesso documentale ha natura decisoria ed è appellante (Cons. Stato, Ad.Plen., 24 gennaio 2023, n. 4);**

le plenarie 10, 11, 14 e l15 del 2018, che leggono in chiave restrittiva i casi di regresso del giudizio _ex_ art. 105 cpa; sulla consumazione del potere d’impugnazione vedi Plen 6/2022, che osserva che la regola processual-civistica della consumazione dell’impaginazione dichiarata inammissibile o improcedibile (art.358 cpc) implica la litispendenza con il deposito del ricorso in segretaria);

**26)** È _**inammissibile l’eccezione di difetto di giurisdizione sollevata proposta in appello dal ricorrente soccombente in primo grado** (Plenaria 19 del 2021); il principio è stato esteso da C.G.A., sez. giur., 29 giugno 2022, n. 778–alla_ **sollevazione, da parte del ricorrente** **di questioni di irricevibilità, inammissibilità ed improcedibilità del ricorso di primo grado,** per la mancanza del requisito della soccombenza sulla questione di rito e per abuso del processo.

**27)** sulla **consumazione del potere di impugnazione** (su cui Plen 6/22), [**CGA Sicilia, 13 ottobre 2022, n. 1039**](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%253FnodeRef%253D%2526schema%253Dcgagiur%2526nrg%253D202200867%2526nomeFile%253D202201039_11.html%2526subDir%253DProvvedimenti%26data%3D05%257C01%257C%257C14e85c4bb9d24eeef69508db480f53d4%257C84df9e7fe9f640afb435aaaaaaaaaaaa%257C1%257C0%257C638183002903609761%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3DWDs%252B%252FkQQUROwVLepiu4ELLc9ok8VvVLcPv89p%252Fkh74s%253D%26reserved%3D0&h=AT3mDFbJo8OF8BsC7rSe1svM3tLOXEI16D4E04TN1hbacq7bZH8FD4qXqczuDuUysZ0jlDia1lyvIUe6-_k1OIyEstEOU54oaGBDqg5wBv9T3-_t0d5VcU8wa3KDg5tdhjh3TtKwBg&h=AT3mDFbJo8OF8BsC7rSe1svM3tLOXEI16D4E04TN1hbacq7bZH8FD4qXqczuDuUysZ0jlDia1lyvIUe6-_k1OIyEstEOU54oaGBDqg5wBv9T3-_t0d5VcU8wa3KDg5tdhjh3TtKwBg&h=AT3mDFbJo8OF8BsC7rSe1svM3tLOXEI16D4E04TN1hbacq7bZH8FD4qXqczuDuUysZ0jlDia1lyvIUe6-_k1OIyEstEOU54oaGBDqg5wBv9T3-_t0d5VcU8wa3KDg5tdhjh3TtKwBg) ha affermato che **il principio consumazione dell’impugnazione non opera quando il termine di impugnazione è irrimediabilmente decorso.** Infatti l’art. 358 c.p.c. si riferisce alla “non riproponibilità” dell’appello, se dichiarato inammissibile o improcedibile, anche se non sono decorsi i termini per la sua “proposizione”. Se ne desume _a contrario_ la possibilità di proporre un secondo appello finché il primo non è dichiarato inammissibile o improcedibile, se non sono decorsi i termini di impugnazione.

**28)** si segnala in tema di **revocazione,** Cons. Stato, sez. VI, Ordinanza 18 marzo 2021, n. 2327, che, in seno a un giudizio revocatorio (volto a evitare la formazione idi un giudicato anti-europeo per violazione dei principi sanciti dalla Corte di Giustizia resa nello stesso giudizio), chiede in via pregiudiziale alla Corte di Lussemburgo se il rispetto di detti principi debba essere verificato dal Giudice nazionale di rinvio o dalla Citte di Giustizia (ricordiamo Corte costituzionale n. 123/2017, che esclude un vincolo di riapertura del processo in caso di giudicato anti-convenzionale); **Cons, Stato, V, Ordinanza 3 ottobre 2022, n. 8436 ha rimesso all’Adunanza Plenaria la questione della revocabilità della sentenza del Consiglio di Stato che non abbia risposto esplicitamente all’istanza di rimessione alla Corte di Giustizia**;

**29)** Corte Giust 7 luglio 2022, in C-251/21, riprendendo Corte Giust. 21 dicembre 2021, 497/20 in tema di **ricorso in cassazione per motivi di giurisdizione**, ha, tuttavia, **escluso che il diritto europeo imponga un rimedio revocatorio “ad hoc” per eliminare una sentenza definitiva violativa del diritto unionale**); resta da valutare se a diversa conclusione debba pervenirsi (specie dopo Corte cost. n. 149/2022 sul doppio binario sanzionatorio nel ne bis in idem eterogeneo) in caso di giudicato violativo della legalità convenzionale penale in tema di diritto amministrativo punitivo; restano anche da verificare le **prospettive evolutive innescate dall’introduzione, dopo la riforma Cartabia, di appositi rimedi volti a revisionare il giudicato penale ritenuto illegittimo dalla Corte Edu;**

**30)**Cons. Stato sez. IV, 18 marzo 2021, n. 2342 ha poi escluso che sia attivabile la **revocazione in caso di discostamento dal “_decisum_” della Plenaria**, non essendo configurabile contrasto di giudicati o errore di fatto revocatorio, ma solo un ipotetico errore di diritto in sede di sussunzione o concretizzazione della regola di diritto;

**30.1)** **Il decreto legislativo 149/2022, di riforma del processo civile, ha previsto una speciale revocazione per le sentenze in contrasto con la Cedu in materia di diritti di stato** (art. 391 quater cpa). E’ da valutare il raggio di estensione della novella al processo amministrativo in base alla **clausola di rinvio esterno ex arrt. 39 cpa**;

**31)**con sentenza 8/2021 la Plenaria 2020, ha risolto positivamente la questione della **permanenza del potere decisionale in capo alla pubblica amministrazione dopo la nomina del commissario “ad acta**” nel rito del silenzio; sez. IV, 18 marzo 2021, n. 2335 esclude, poi, la possibilità che l’amministrazione possa agire in autotutela sugli atti del commissario "ad acta" intervenuto in sede di ottemperanza, dovendosi invece praticare la via del reclamo al giudice dell’ottemperanza;

**32)** **Il termine dell’_actio iudicati ex_** ex art. 114, comma 1, c.p.a., secondo Plenaria 24/2020, è un termine di prescrizione in senso proprio relativo al potere di azione, passibile di interruzione anche con atti di iniziativa stragiudiziale;

**32.1)** **il giudicato postula il carattere innovativo (della realtà giuridica) della sentenza (dato non ravvisabile nella sentenza di rigetto**, per questo per definizione non ottemperabile con l’anomala richiesta di restituzione delle prestazioni pecuniarie effettuate in esecuzione della sentenza poi annullata in appello: Cons. Stato, II, 2219/2022); sui problemi costituzionali innescati da generalizzati blocchi dell’ottemperanza, vedi la rimessione alla Consulta operata dal TAR Emilia Romagna, Ord. n. 511/2022;

**33)** nel **giudicato a formazione progressiva** il giudice dell’ottemperanze può arricchire, integrare e precisare il contenuto conformativo della sentenza di cognizione con pronunce che, con il limite del non stravolgimento del giudicato originario, non costituiscono pura esecuzione ma più ampia attuazione del “_decisum_”; l’esecuzione di tali poteri cognitori “_in executivis_” si traduce in sentenze che a loro volta passano in giudicato, concorrendo al definitivo accertamento del rapporto controverso;

**34) l’ottemperanza è strumento prezioso per evitare la violazione del diritto comunitario e assicurare un’attuazione conforme dello “_jussum_” giurisdizionale**(plenaria 11/2016) onde evitare la responsabilità dello Stato nazionale giurisdizione; la riparazione del pregiudizio da incolpevole inattuazione del giudicato è una tecnica di tutela per equivalente (plenaria 2/2017); lo strumento dei chiarimenti è prezioso per sincronizzare le penalità di mora con le sopravvenienza e stabile un’entità proporzionata alla gravità e alle ragioni dell’inadempimento (plenaria 7/2019); sull’ **incostituzionalità di leggi che fissino blocchi generali e irragionevoli all’ottemperanza**, vedi l’incidente di costituzionalità sollevato da  [T.a.r. Emilia Romagna, sez. II, Ord. 10 giugno 2022, n. 511](https://emea01.safelinks.protection.outlook.com/?url=https%3A%2F%2Fwww.giustizia-amministrativa.it%2Fportale%2Fpages%2Fistituzionale%2Fvisualizza%2F%3FnodeRef%3D%26schema%3Dtar_bo%26nrg%3D202200087%26nomeFile%3D202200511_01.html%26subDir%3DProvvedimenti&data=05%7C01%7C%7C14e85c4bb9d24eeef69508db480f53d4%7C84df9e7fe9f640afb435aaaaaaaaaaaa%7C1%7C0%7C638183002903609761%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%3D%7C3000%7C%7C%7C&sdata=QXRS1wKCPaHthi401WbIzeWCT7gFQj5whvEMg0AgB5o%3D&reserved=0) ;

**35)** le **sopravvenienze al giudicato** sono rilevanti per il tratto libero dell’azione amministrativa (vedi Plen. 17 e 18/2021 sulle concessioni marittime), che soggiace al principio di legalità, visto che la sopravvenienza normativa diventa naturalmente fonte regolatrice del rapporto; per il tratto vincolato, invece, è irrilevante, per le situazioni istantanee (plenaria 2/1998), ogni sopravvenienza (alterazione di condizioni fattuali o normative) successiva alla notificazione della sentenza da eseguire; per quelle durevoli le fonti sopravvenute al giudicato producono, infine, una successione cronologica tra fonti regolatrici del rapporto, che sottopone allo “ius novum” i frammenti successivi della situazione durevole in base al principio “tempus regit actum”;

**36)** Cass, sez. unite 2930/2021 ha sancito i **canoni del sindacato della Cassazione sulle sentenze rese dal Consiglio di Stato in sede di ottemperanza**, stabilendo che ineriscono a limiti inerenti alla giurisdizione (e non sono, quindi, motivi “inerenti alla giurisdizione “ _ex_ art. 111, comma 8, Cost.) le questioni relative al modo di esercitare il potere di ottemperanza (interpretazione e attuazione del giudicato che involge questioni di pertinenza della giurisdizione amministrativa); mentre vengono in rilievo limiti esterni se è messa in discussione la possibilità stessa dell’ ottemperanza, segnatamente ove la controversia richieda la soluzione di questione rimessa ad alta giurisdizione, come la fissazione dell’indennizzo _ex_ artico 42 bis Tu Espr);

**37) [Cons. Stato, sez. IV, ord. 23 novembre 2022, n. 10342](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%253FnodeRef%253D%2526schema%253Dcds%2526nrg%253D201305044%2526nomeFile%253D202210342_18.html%2526subDir%253DProvvedimenti%26data%3D05%257C01%257C%257C14e85c4bb9d24eeef69508db480f53d4%257C84df9e7fe9f640afb435aaaaaaaaaaaa%257C1%257C0%257C638183002903766002%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3D5PZ0eJ56QBX7ddqjKA1qSQKPggQXFewSXZpRRqLKuzA%253D%26reserved%3D0&h=AT2iA4MxFV7cgZyGSF2Mssy6uXKQEKbnC1dVs9TouGwJmOwAY-TWD6Myan7VB8w49EP6InAn4SGx_vHr53AaFnupKk2_WQDizwkDapqmcLE6ogjUIMqT3L3B8qpr51IfItZZOUooTA&h=AT2iA4MxFV7cgZyGSF2Mssy6uXKQEKbnC1dVs9TouGwJmOwAY-TWD6Myan7VB8w49EP6InAn4SGx_vHr53AaFnupKk2_WQDizwkDapqmcLE6ogjUIMqT3L3B8qpr51IfItZZOUooTA&h=AT2iA4MxFV7cgZyGSF2Mssy6uXKQEKbnC1dVs9TouGwJmOwAY-TWD6Myan7VB8w49EP6InAn4SGx_vHr53AaFnupKk2_WQDizwkDapqmcLE6ogjUIMqT3L3B8qpr51IfItZZOUooTA)** ha rimesso o rimesse rimesso all’Adunanza plenaria le seguenti quesiti di diritto: a) **se sia vincolante per il giudice amministrativo che abbia sollevato una questione di legittimità costituzionale la pronuncia della Corte costituzionale che assuma un difetto di rilevanza della questione**, conseguente all’assunta inammissibilità del giudizio a quo sulla scorta di profili tuttavia non enucleati nell’ordinanza di rimessione; b) se**, dopo che la Corte di cassazione abbia dichiarato inammissibile per difetto di giurisdizione un ricorso per ottemperanza di un decreto decisorio di un ricorso straordinario al Presidente della Repubblica, la parte interessata possa radicare un nuovo giudizio di ottemperanza, adducendo a fondamento dell’ammissibilità dell’ulteriore azione tanto la sopravvenuta e incisiva modificazione legislativa** – sempre da intendersi in termini compatibili con i principi rinvenienti dal secondo comma dell’art. 102 della Costituzione e dalla relativa VI disposizione transitoria – dei caratteri del ricorso straordinario, **quanto il consolidato orientamento pretorio che ammette l’ottemperanza di decreti decisori di ricorsi straordinari anche ove emessi prima della novella del 2009**; c) se, all’indomani della cennata riforma del ricorso straordinario, **possa essere riproposta l’ _actio judicati_ dopo che, a suo tempo, la parte interessata aveva sua sponte dichiarato di rinunciar**e – sia pure con l’espressa clausola di salvezza di “ogni eventuale sopravvenienza normativa o giurisdizionale di favore” – agli effetti favorevoli di una precedente sentenza di ottemperanza del Consiglio di Stato che, nell’ambito di un giudizio articolato su un unico grado radicato in epoca anteriore alla riforma legislativa dell’istituto del ricorso straordinario, ne aveva integralmente accolto le richieste;

**38)** C.g.a. 14 luglio 2021, n. 707: l’ **esatta e completa esecuzione del provvedimento giurisdizionale pregiudicato integra dovere primario dell’Amministrazione** cui quest’ultima non può sottrarsi, con la conseguenza che l’Amministrazione resistente nel giudizio di ottemperanza non può chiedere al Giudice competente _ex_ artt. 112-114 c.p.a. la nomina del commissario ad acta che provveda in sua vece; peraltro, ove si consideri che, ai sensi della lett. d dell’art. 114 c.p.a. (“ove occorra”) la nomina del commissario ad acta, sebbene prassi consolidata da sempre seguita, integra una semplice facoltà del Giudice che potrebbe decidere in teoria di provvedere direttamente”;

**39) Per  [Cons. St., sez. VI, 3 maggio 2022, n. 3480](https://l.facebook.com/l.php?u=https%3A%2F%2Femea01.safelinks.protection.outlook.com%2F%3Furl%3Dhttps%253A%252F%252Fwww.giustizia-amministrativa.it%252Fportale%252Fpages%252Fistituzionale%252Fvisualizza%252F%253FnodeRef%253D%2526schema%253Dcds%2526nrg%253D202200828%2526nomeFile%253D202203480_11.html%2526subDir%253DProvvedimenti%26data%3D05%257C01%257C%257C14e85c4bb9d24eeef69508db480f53d4%257C84df9e7fe9f640afb435aaaaaaaaaaaa%257C1%257C0%257C638183002903766002%257CUnknown%257CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%253D%257C3000%257C%257C%257C%26sdata%3DsOo1uBykA6eSwmIw2tDywH4lvQBEpmSdOJIX9hOcva8%253D%26reserved%3D0&h=AT31sxNc_eZqk8k2yyEXVn3lkzci7vOuiTZwz3kUXaDUe28aBlnWksBFJyVDHuSftDzaahsIpDUPF5CUpG6-gAPVHgLlj3ENmvodH49shSQCGoHB_sh0K0fSKA620-aPhF7V8-ahuw&h=AT31sxNc_eZqk8k2yyEXVn3lkzci7vOuiTZwz3kUXaDUe28aBlnWksBFJyVDHuSftDzaahsIpDUPF5CUpG6-gAPVHgLlj3ENmvodH49shSQCGoHB_sh0K0fSKA620-aPhF7V8-ahuw&h=AT31sxNc_eZqk8k2yyEXVn3lkzci7vOuiTZwz3kUXaDUe28aBlnWksBFJyVDHuSftDzaahsIpDUPF5CUpG6-gAPVHgLlj3ENmvodH49shSQCGoHB_sh0K0fSKA620-aPhF7V8-ahuw)**  in **applicazione del principio del c.d. _one shot_ temperato**, per evitare che l'amministrazione possa riprovvedere per un numero infinito di volte ad ogni annullamento in sede giurisdizionale, **è dovere della stessa pubblica amministrazione riesaminare una seconda volta l'affare nella sua interezza, sollevando tutte le questioni rilevanti, con definitiva preclusione (per l'avvenire, e, in sostanza, per una terza volta) di tornare a decidere sfavorevolmente per il privato; tale principio costituisce il punto di equilibrio tra due opposte esigenze, quali la garanzia di inesauribilità del potere di amministrazione attiva e la portata cogente del giudicato di annullamento con i suoi effetti conformativi;**

**40) l’illegittimità costituzionale della normativa siciliana che non ha giurisdizionalizzato il ricorso straordinario al Presidente della regione** (non prevedendo il carattere integralmente vincolante del parere giurisdizionale) **è stAata dichiarata da Corte Cost. 53/2023**;

**41) l’incidente di costituzionalità è logicamente e giuridicamente incompatibile con il rito di cui all’art. 129 c.p.a**., non potendo la parte ottenere, dall’eventuale accoglimento della questione di costituzionalità, alcuna utilità in termini di conseguimento del bene della vita [_C.g.a., sez. giur.,12 settembre 2022, n. 949._](https://emea01.safelinks.protection.outlook.com/?url=https%3A%2F%2Fwww.giustizia-amministrativa.it%2Fportale%2Fpages%2Fistituzionale%2Fvisualizza%2F%3FnodeRef%3D%26schema%3Dcgagiur%26nrg%3D202200819%26nomeFile%3D202200949_11.html%26subDir%3DProvvedimenti&data=05%7C01%7C%7C14e85c4bb9d24eeef69508db480f53d4%7C84df9e7fe9f640afb435aaaaaaaaaaaa%7C1%7C0%7C638183002903766002%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%3D%7C3000%7C%7C%7C&sdata=pi8SDnT831rwPQCmQdRkCG4NAc1vGNYWPDu%2BFW866C8%3D&reserved=0)