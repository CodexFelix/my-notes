Categoria coniata ed operante esclusivamente nel campo dei contratti pubblici
Nozione introdotta dalle direttive comunitarie che hanno disciplinato la materia degli appalti pubblici, per individuare le c.d. ==amministrazioni aggiudicatrici== (soggetti tenuti al rispetto della procedura di evidenza pubblica)

L'UE abbandona un criterio enumerazionista, per elencazione, prediletto dalle precedenti direttive degli anni '70, adottandone uno sostanzialistico ed elastico (cons. st. 5930/2017)

Il D.Lgs. 163/2006, recependo le direttive 17 e 18/2004, qualifica l'organismo di diritto pubblico quale "qualsiasi organismo, anche in forma societaria, istituito per soddisfare specificamente esigenze di interese generale a carattere non commerciale o indistruale, dotato di personalità giuridica e la cui attività sia finanziata prevalentemente dallo Stato/enti pubblici/altri organismi di diritto pubblico, o la cui gestione sia sottoposta al controllo di questi, oppure i cui organi di amministrazione, direzione o vigilanza sia composto da membri dei quali più della metà sia nominata da questi"

Nuovo codice contratti pubblici (D.lgs. 50/2016) ha riprodotto la medesima disposizione all'==art. 3 lett. d),== rinviando ad un Allegato IV per un elenco esemplificativo ma non esaustivo degli organismi di diritto pubblico.

La normativa comunitaria, oggi confluita nel Codice contratti, individua l'organismo di diritto pubblico alla stregua di ==3 parametri non alternativi (cumulativi)== (SU 8673/2019):
1. soggettivo: personalità giuridica
2. controllo: sottoposizione ad un'influenza pubblica dominante
3. teleologico: istituzione in vista del soddisfacimento di bisogni di interesse generale non aventi carattere industriale o commerciale

### 1. Personalità giuridica
- In senso comunitario va intesa in senso ampio, come sinonimo della soggettività giuridica, ovvero della presenza di un soggetto come centro di imputazione di situazioni giuridiche. Anche gli enti di fatto (es. associazioni non riconosciute) posseggono il requisito in esame e possono assurgere, in presenza degli altri due requisiti, ad organismi di diritto pubblico
- E' integrata sia dalla personalità giuridica di diritto pubblico o di diritto privato: indifferenza delle forme e approccio sostanzialistico
- E' irrilevante la qualifica operata dall'ordinamento interno come ente d diritto privato. Ad esempio la società mista a capitale pubblico-privato, originariamente ritenuta non integrare l'organismo di diritto pubblico perché soggetto di diritto privato che esplica attività lucrativa, è ad oggi ritenuta organismo per irrilevanza della forma societaria, rilevando l'esercizio di un'attività di rilievo pubblicistico ossia che pur perseguendo finalità di profitto sia funzionalizzata all'interesse generale (CGUE 2017 in c- 567/2015) 

### 2. Influenza pubblica dominante
Sufficiente uno dei seguenti requisiti:
- ==Finanziamento pubblico maggioritario==: erogazioni concesse da un'Amministrazione nell'esercizio delle proprie attività istituzionali, svincolate da una controprestazione contrattuale a carico del beneficiario, con l'effetto di creare o rafforzare un legame di subordinazione o stretta dipendenza con l'organismo
- ==Controllo pubblico sulla gestione==: influenza dominante sulle decisioni adottate dall'ente stesso
- ==Attribuzione alla mano pubblica della nomina di più della meta dei componenti gli organi di direzione, amministrazione o vigilanza==: è irrilevante se questi vi partecipino a titolo istituzionale (in rappresentanza dell'Ente di appartenenza) o a titolo personale

### 3. Teleologico: fine interesse generale non industriale o commerciale
- "Specificamente" istituito a tale fine: 
	- la giurisprudenza interpreta tale requisito ritenendo che sia sufficiente che l'ente sia stato istituito in modo specifico a fine di interesse generale, a nulla rilevando poi se sia anche il fine prevalente. Non è necessario che l'ente eserciti in modo esclusivo e assorbente l'attività finalistica, potendo espletare ulteriori funzioni e riservare anche una parte minore al soddisfacimento dei bisogni generali. ==Teoria del contagio== (Sent. Mannesman del 1998, su tipografia che svolgeva non solo attività di interesse generale ma commerciale): non è possibile scindere i campi di azione dell'ente e farlo soggiacere a due discipline contemporaneamente in base al fine perseguito con i singoli atti. Sarà quindi sottoposto interamente alla norma pubblicistica.
- Cosa sono i bisogni di interesse generale, a carattere non commerciale o industriale?
	- La Corte di Giustizia (2003 Adolf Truley Gmbh c. Bestattung Wien) ha affermato che la formula è nozione autonoma del diritto comunitario, che deve essere interpretata tenendo conto del contesto di riferimento e delle finalità perseguite dalle direttive in tema di appalti
	- I bisogni a carattere non industriale e commerciale sono una species dei bisogni di interesse generale, per cui a quest'ultimo accertamento deve eseguire il primo da compiere sulla base di una serie di indici sintomatici:
		- l'ente è preposto istituzionalmente al soddisfacimento di bisogni diffusi o se si limiti a far fronte alle esigenze di uno o più enti pubblici di riferimento (società in house), quindi soddisfacendo bisogni di carattere eminentemente pubblicistico, sottratti al mercato e come tali non industriali nè commerciali
		- l'ente opera ==in regime concorrenziale==: il requisito non è decisivo, ma solo un indizio presuntivo, superabile con prova contraria. Il requisito telologico dell'attività svolta si riferisce infatti non alle modalità di gestione dell'attività, ma ai bisogni che attraverso essa l'ente mira a perseguire. L'assenza di concorrenza non è necessaria per definire un organismo come di diritto pubblico, non essendo decisiva la presenza di imprese private sul mercato che possano soddisfare i bisogni cui l'attività dell'ente è finalizzata, potendo lo Stato provvedere direttamente o comunque mantenere un'influenza determinante. 
		- Gestione imprenditoriale dell'ente e che sopporti il rischio finanziario: se lo Stato ripiana le perdite o finanzia l'ente, pur se astrattamente questo persegue finalità di profitto. E' evidente che in questo caso l'ente è sottratto alle regole di mercato e che la sua sopravvivenza non dipende dalla sua capacità. (si v. Cass. SU 17567/2019 che ha escluso che l'Ente Fiera Roma sia organismo di diritto pubblico)


La questione su quali siano organismi di diritto pubblico è tutt'oggi controversa:
- Cons. St. V 1007/2019 che ha investito la CGUE della qualificazione della FIGC, con riferimento ai requisiti dell influenza pubblica e del fine di interesse generale non commerciale
- TAR Lazio III 5327/2019 e TAR Lazio III 7778/2018 sulla natura di Poste Italiane S.p.a.
- Cass. Civ. III 11202/2019 sulla natura dell'Ente Fiera Roma

- Cass. 1494/2022  su Cassa Depositi e Prestiti: offerta di servizi di investimento secondo regole e obiettivi di mercato. Si è esclusa la natura di organismo di diritto pubblico.