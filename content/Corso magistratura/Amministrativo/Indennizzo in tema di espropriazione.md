---
Fonti
- artt. da 32 a 42 TU ESP (D.lgs. 327/2001)
---
- Quantificazione (art. 32): commisurata alle caratteristiche del bene al momento della conclusione del'accordo di cessione o emanazione del decreto di esproprio;  non tenendo conto dei vincoli espropriativi e connessi alla realizzazione dell'eventuale opera prevista - anche nel caso di esproprio di un diritto diverso da quello di proprietà o di imposizione di una servitù (come se non fosse stato avviato un procedimento di esproprio fatalmente idoneo ad incidere negativamnete sulla quotazione di mercato)
- espropriazione parziale (33) aumento dell'indennizzo per la ridotta funzionalità della parte espropriata, salvo compensatio lucri cum damno (33 c. 2) - dove è prevista un'eccezione per il caso in cui la realizzazione dell'opera pubblica rechi un vantaggio immediato e speciale alla parte non espropriata. (compensatio lucri cum damno)
- soggetti legittimati (34): solo il proprietario ovvero l'enfiteuta che sia anche possessore. I titolari di diritti reali o personali sul bene non hanno diritto ad un'indenità aggiuntiva e possono solo far valere il diritto sull'indennità di esproprio o proporre opposizione alla stima o, ancora, intervenire nel giudizio proposto dal proprietario
- art. 35 TU: tassazione delle indennità percepite

Gli artt. da 36 in poi fissano i criteri di quantificazione delle indennità in base al tipo di area espropriata (edificabile, non edificabile, edificata legittimamente, edificata illegittimamente e destinata a trasformarsi in opera privata di PU)

### Indennità su aree edificabili: C. Cost. 348/2007
- Aree edificabili, manca una definizione del legislatore: la giurisprudenza ritiene che deve essere considerata ==edificabile un'area se classificata come tale dagli strumenti urbanistici al momento dell'apposizione del vincolo espropriativo== (criterio di autosufficienza e prevalenza della edificabilità formale); in mancanza di strumenti urbanistici o decadenza del vincolo, rileva ==in via suppletiva l'edificabilità fattuale== (rilevante pure per la determinazione del concreto valore di mercato ai fini dell'indennizzo)

L'art. 37 originario prevedeva un calcolo articolato dell'indennizzo: semisomma (1/2) del valore venale e del decuplo (10x) del reddito dominicale - tale semisomma  veniva ridotta del 40%, salvo caso di cessione volontaria o mancata cessione non imputabile all'espropriato.
La storica sent. 348/2007 dichiara incostituzionale detto criterio:
- l'ordinamento CEDU, a differenza di quello UE, non è direttamente applicabile da parte del giudice - ma è comunque parametro interposto di costituzionalità (117 Cost.) Si supera un orientamento che era rimasto inalterato a partire dal 1993 e che era restìo a dichiarare l'incostituzionalità di un sistema di indennizzo significativamente lontano dal valore venale del bene.
- la Corte EDU ha da sempre dichiarato incompatibili con il primo protocollo i criteri indennitari sganciati dal valore venale: è necessario un "serio ristoro" con "ragionevole legame con il valore venale"
- La Consulta afferma che il contrasto con le precedenti decisioni è in realtà apparente, in quanto la Consulta aveva in passato salvato la norma per argomenti di tipo politico-finanziario, motivando sulla base della sfavorevole congiuntura economica che aveva giustificato il precedente art, 5-bis (norma di carattere provvisorio e destinata a sopperire ad esigenze congiunturali, come emergeva dallo stesso esordio dell'c. 1), ma non certamente la nuova norma di cui all'art. 37 (di carattere definitivo e tendenzialmente permanente) .
- Il legittimo sacrificio imposto in nome dell'interesse pubblico al proprietario esropriato non più giungere sino alla pratica vanificazione dell'oggetto del diritto di proprietà. Ciò non comporta l'obbligo per il Legislatore di corrispondere un'indennità pari al valore venale del bene, potendo questi prevedere un ammontare inferiore in ragione della qualità dei fini pubblici da perseguire

Oggi l'art. 37 TU Espr. è stata riformata dalla L. 244/2007, i cui punti qualificanti sono i seguenti:
- misura rapportata al valore venale, con riduzione del 25% quando finalizzata ad attuare interventi di riforma economico-sociale
- è mantenuto il sistema premiale in caso di cessione volontaria, trasformando la non decurtazione del 40% in un +10% (c. 2)
- tale bonus è dovuto anche quando la cessione bonaria non viene conclusa per insufficienza dell'offerta dell'espropriante
- si applica retroattivamente a tutti i procedimenti retroattivi in corso, salvo che la determinazione dell'indennità espropriativa sia stata condivisa, o accettata o comunque divenuta irrevocabile

Critiche:
- dubbia coerenza complessiva del regime delle indennità espropriative: il ristoro integrale è ora previsto solo per le aree edificabili; mentre opera il sistema del valore agricolo medio per aree che ,pur non edificabili, non sono neppure agricole
- il surplus del 10% innesca un overcompensation, dubbi di costituzionalità sia per eguaglianza-ragionevolezza con altre forme di esproprio (per cui non è previsto) che con l'art. 42 Cost. (che per alcuni fissa una soglia non solo minima, ma anche una massima di ristoro - oltre la quale si determina una ingiustificata locupletazione a favore degli espropriati C. Cost. 1022/1988). Può essere giustificata con l'argomento di costituire un incentivo alla rapida definizione delle vicende ablatorie
- la genericità del richiamo all'esigenza di attuare interventi di riforma economico-sociale (per la riduzione del 25%) va intesa in senso ristretto (come nella CEDU), come progetti di riforma attuati come programmi espropriativi finalizzati al perseguimento di grandi riforme economico-sociali Corte EDU 71399/2001) o anche una espropriazione "isolata" che non si attua in un contesto di rofrma economica, sociale o politica ma che persegua anche finalità di riequilibrio e giustizia sostanziale (opinione prevalente nella Corte Cost)?
- Non è chiaro il meccanismo delle indennità aggiuntive o personalizzate (art. 37 c. 9) per il coltivatore, fittavolo, mezzadro (chi trae i mezzi di sussistenza dalla coltivazione del fondo)
- Non risolve del tutto i contrasti con la CEDU, dato che il criterio del valore venale è limitato alle aree edificabili (e non a quelle non edificabili che non sono neppure agricole, per cui non è stato creato un tertium genus: ad es. aree destinate ad edicole, esercizi all'aperto, campeggi, stazioni di carburante)
- Da ultimo la Corte Cost. con sent. 338/2011 ha dichiarato incostituzionale la sanzione di cui all'art. 37 c. 7 per omessa dichiarazione/denuncia ICI (oggi IMU), che non prevede un limite alla riduzione dell'indennità di esproprio - pregiudicando il diritto ad un serio ristoro (artt. 117 c. 1 e 42 c. 3 Cost.)

### Indennità per aree NON edificabili (art. 40 TU)
L'art. 40 distingue tra aree effettivamente coltivate e non coltivate:
- quelle coltivate sono valutate secondo il loro valore agricolo, tenendo conto delle colture effettivamente praticate e dei manufatti edilizi realizzati
- quelle non coltivate, prima della sentenza 181/2011 della Corte cost., erano invece indennizzate con una somma pari al valore agricolo medio corrispondente al tipo di coltura prevalentemente praticata nella zona (c. 2)

L'art. 41 e 42 disciplinano la procedura da seguire per la determinazione dell'indennità di un fondo a destinazione agricola

La portata della sent- 348/2007 (indennizzo quantomeno di norma correlato alle caratteristiche effettive del bene e alle sue concrete potenzialità) ha investito anche la disciplina delle aree non edificabili - per cui non può essere ammesso iun indennizzo imperniato solo su un parametro astratto del valore agricolo medio, senza considerare le effettive possibilità di utilizzo del bene specifico.

La Corte Cost. 181/2011 è intervenuta per l'espropriazione di aree non edificabili, che in passato prevedeva il criterio del valore agricolo medio corrispondente al tipo di coltura in atto nell'area da espropriare:
- l'indennizzo non deve necessariamente costituire un'integrale riparazione per la perdita subita, ma non può neppure essere fissato in misura irrisoria o meramente simbolica, dovendo rappresentare un serio ristoro.
- il punto di riferimento deve essere il valore di mercato (o venale del bene) - tale punto di riferimento non può variare in base alla natura del bene, perché verrebbe meno l'ancoraggio del dato della realtà postulato come necessario per pervenire alla determinazione di una giusta indennità
- è incostituzionale il criterio tabellare basato sul valore agricolo medio, in quanto prescinde dalla specifica area oggetto del procedimento espropriativo, ignorando ogni dato valutativo inerente gli specifici requisiti del bene
- la Corte dichiara incostituzionale l'art. 40 nei commi 2 e 3 (area non coltivata)
- il c. 1 (area coltivata) viene fatto salvo, in quanto non fa riferimento al valore medio e valorizza le colture effettivamente praticate e il valore dei manufatti edilizi legittimamente realizzati, sì che può interpretarsi in modo conforme a Convenzione.

### Casi minori
- Aree edificate (art. 38 TU): valore venale
- Are illegittimamente edificate: irrilevanza delle opere abusivamente realizzate, rileva la sola area di sedime;
- Esproprio di aree destinate ad opere private di pubblica utilità: l'art. 36 TU stabilisce l'indennità, sancendo lo sdoppiamento tra soggetto pubblico procedente e beneficiario dell'attività ablativa (verosimmilmente un privato) - sicché il quantum di indennità si esprime nella misura del valore venale del bene

### Considerazioni finali
- anche per aree non edificabili opera il principio del valore venale del bene, al pari delle aree edificabili (37), edificate (38) ed espropriate per opere private di PU (36);
- viene superata la tesi per cui vi sarebbe un tertium genus di aree, oltre a quelle agricole e quelle edificabili. Le aree agricole non edificabili usate per scopi non agricoli (campeggio, teatro tenda, edicola, stazione di carburante, tavolini di esercizio pubblico all'aperto) si deve fare perno su un parametro calibrato sulla vocazione effettiva e concreta del bene, senza darsi rilievo a un parametro - quello del valore agricolo medio - del tutto avulso dalle caratteristiche della res
	- resta il problema se per le aree effettivamente coltivate debba tenersi conto anche del valore derivante da una destinazione non agricola potenzialmente consentita anche se non ancora attuata (piano cave, che consente l'adibizione a cava ancora non posta in essere), o edificabilità di fatto (aree periurbane)
- Non è prevista per le aree non edificabili la riduzione del 25% (art. 37 TU) per gli interventi di riforma economico sociale