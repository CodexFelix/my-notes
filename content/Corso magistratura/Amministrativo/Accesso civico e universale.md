In un clima internazionale sensibile alla lotta contro i fenomeni corruttivi, il nostro legislatore ha potenziato il principio di trasparenza, finalizzato all'affermazione di un "controllo diffuso di legalità" dell'agere amministrativo.
Il principio di trasparenza è ritenuto un livello essenziale delle prestazioni ex art. 117 c. 2 lett. m.

- L. Anticorruzione (190/2012), su cui è intervenuto il D.lgs. 97/2016
- Dlgs 33/2013, di riordino della disciplina sugli obblighi di trasparenza, pubblicità e diffusione delle informazioni delle PPAA
	- art. 1 definisce la trasparenza come accessibilità totale dei dati e documenti detenuti dalle PPAA allo scopo di tutelare i diritti dei cittadini, promuovere la partecipazione, favorire forme diffuse di controllo sul perseguimento delle funzioni istituzionali e l'uso delle risorse pubbliche
		- finalizzata ad attuare i principi costituzionali, condizione di garanzia delle libertà e dei diritti civili politici e sociali, nonché al diritto ad una buona amministrazione
	- art. 5 introduce la disciplina dell'accesso civico

Dato atto della rilevanza che il principio di trasparenza assume nel nostro ordinamento, gli strumenti per darvi attuazione sono tre (triplo binario):
- accesso documentale procedimentale (l. 241/90)
- accesso civico (art. 5 c. 1 dlgs 33/2013)
- accesso universale (art. 5 c. 2 dlgs. 33/2013, come modificato dal d.lgs. 97/2016)

### Civico semplice
Diritto di chiunque di chiedere i documenti di cui sia stata omessa la pubblicazione obbligatoria da parte della PA.

C. Cost. 20/2019 ha dichiarato l'illegittimità costituzionale dell'art. 14 c. 1-bis dlgs 33/2013, nella parte in cui prevede che le PA pubblicano i dati di cui all'art. 14 c. 1 lett. f  (dichiarazioni reddituali di parenti) anche per tutti i titolari di incarichi dirigenziali, a qualsiasi titolo conferiti, ivi inclusi quelli conferiti discrezionalmente dall'organo politico senza procedure di selezione, ==senza operare una graduazione degli obblighi di pubblicazione== in base al ruolo, responsabilità e carica ricoperta dai dirigenti; in definitiva senza operare una distinzione in base al grado di esposizione dell'incarico pubblico al rischio di corruzione e all'ambito di esercizio delle relative funzioni - non prevedendo livelli diversi di pervasività e completezza delle informazioni reddituali e patrimoniali da pubblicare.

### Civico universale (5 c. 2)
Ispirato al cd FOIA (Freedom of Information Act), e introdotto allo scopo di favorire forme diffuse di controllo sul perseguimento delle funzioni istituzionali e sull'utilizzo delle risorse pubbliche e al fine di promuovere la partecipazione al dibattito pubblico

- Legittimazione generalizzata: chiunque ha diritto
- Oggetto generalizzato: tutti gli atti diversi da quelli oggetto di pubblicazione
- Domanda di accesso : a chi è presentata (5 c.3)

L'art. 5-bis prevede le ipotesi di esclusione del nuovo accesso civico: casi in cui si renda necessaria per evitare pregiudizio ad interessi pubblici inerenti sicurezza pubblica, sicurezza nazionale, dati personali, libertà e segretezza corrispondenza


### Differenze tra i vari accessi
- Documentale e universale. Le analogie sono poche (solo la limitazione del diritto di accesso ove contrasti con interessi individuali o pubblici). Molte le differenze:
	1. legittimazione: art. 22 richiede un interesse concreto e attuale, connesso a situazione giuridica soggettiva rilevante; per l'universale la legittimazione è in re ipsa. 
	2. L'istanza di accesso procedimentale deve essere motivata; al contrario di quella universale, volta al controllo diffuso sull'operato della PA (accesso ai verbali del Comitato tecnico scientifico posti a fondamento dei DPCM che hanno dichiarato lo stato d'emergenza Covid si v. TAR Lazio I-quater 8615/2020)

- Accesso civico e universale:
	- analogie: legittimazione generalizzata e non necessario interesse concreto e attuale
	- differenze: elemento oggettivo (civico non è universale, in quanto ha ad oggetto solo gli atti che la PA ha l'obbligo di pubblicare); di conseguenza anche la funzione è diversa (proattiva nel civico, tendendo a stimolare l'adempimento dell'obbligo di pubblicare; quello universale è reattivo, a prescindere dall'obbligo di pubblicare); procedimento (nel civico non è necessario il contraddittorio con eventuali controinteressati, il bilanciamento tra pubblicità e segretezza è effettuato a monte dal Legislatore; l'accesso universale richiede invece il contraddittorio con eeventuali controinteressati)

- Accesso documentale e civico
	- legittimazione: soggetto portatore di interesse immediato, concreto e attuale nel documentale, mentre nel civico è in re ipsa
	- effetti: mentre nel documentale si attua con ostensione ed estrazione di copia, nel civico mediante la pubblicazione dell'atto

In definitiva (Cons. St. V 1817/2019):
L'accesso documentale classico:
1. è ancorato alla allegazione di un interesse personale, concreto e differenziato all'acquisizione informativa, che struttura e prefigura una situazione di "meritevolezza" in capo al richiedente
2. oggetto: richiede informazioni incorporate in documenti già materialmente detenuti dalla PA
3. intensivo: vari controlimiti, in funzione di segretezza (di informazioni pubbliche) e riservatezza (dati privati) e in generale logica del minimo mezzo

L'acceso civico (generico e generalizzato):
1. non ha limitazioni soggettive: l'istanza è formata uti civis e non correlata a posizione sostanziale legittimante che imponga vaglio di meritevolezza 
2. oggetto: massima estensione, possibile anche verso meri dati ed elaborazioni informative, graduata tra accesso generico e universale e totale, che non soffre limitazioni contenutistiche
3. intensità: meno incisive, dato che - in presenza di controinteressi rilevanti - lo scrutinio di necessità e di proporzionalità è orientato alla massimizzazione della tutela della riservatezza e della segretezza in danno della trasparenza

==Ciò che si guadagna in termini di estensione, lo si perde in intensità==. Per questo l'accesso documentale continua ad avere una ragione di esistere. 
L'accesso ex l. 241 può consentire un accesso più in profondità a documenti pertinenti, mentre nel caso dell'accesso generalizzato le esigenze di controllo diffuso devono consentire un accesso meno in profondità, se del caso in relazione all'operatività dei limiti, ma più esteso, avendo presente che l'accesso in questo caso comporta una larga conoscibilità e diffusione di dati, documenti ed informazioni

Importanti indicazioni da TAR Campania 2486/2019 sulla differenza tra accesso documentale (strumentale alla cura di interesi individuali di un soggetto che si trovi in posizione differenziata) e civico generalizzato (questo utilizzabile da chiunque, senza necessità di dimostrare un interesse attuale e concreto alla tutela di situazioni rilevanti, senza dover motivare la richiesta e con il solo fine di consentire una pubblicità diffusa e integrale)
Data l'ampiezza dell'accesso universale, il criterio individuato dal legisaltore per escludere tale accesso è solo quello del pregiudizio (harm test) e non quello dell'interesse pubblico (public interest test), cioè la possibilità di effettuare un bilanciamento tra l'interesse da proteggere dalla disclosure e quello contrapposto alla diffusione dell'informazione.
Tuttavia deve ritenersi che bisogna tener conto non solo del pregiudizio concreto, ma anche dell'interesse alla divulgazione che fonda la richiesta dell'istante: (Cons. St. IV 3631/2016, 2496/2020: la PA intimata dovrà valutare se siano sussistenti i limiti previsti dalla legge a tutela di interessi ivi previsti, nel rispetto dei caoni di proporzionalità e ragionevolezza, ma non potrà non tener conto anche della peculiarità della posizione del richiedente). L'amministrazione intimata dovrà operare una valutazione comparativa secondo il principio di proporzionalità (C. Cost. 20/2019) fra il beneficio che potrebbe arrecare la disclosure e il sacrificio causato agli interessi pubblici e privati contrapposti che vengono in gioco.

### L'accesso civico universale opera anche per i contratti pubblici?
Si è visto che i contratti pubblici dettano una disciplina specifica in tema di accesso (art. 53 Dlgs 50/2016).
E' discussa la possibilità per "chiunque" di accedere agli atti di gara ed eventualmente algi atti di esecuzione del contratto pubblico una volta concluse le procedure di evidenza pubblico:
1. Tesi sfavorevole all'accesso civico in materia contrattuale, basata sul rilievo che l'art. 53 richiama solo l'accesso documentale (artt. 22 l. 241 (tar Roma 425/2019)
	- l'art. 5-bis c. 3 del d.lgs. 33/2013 prevede una clausola di esclusione espressa, sancendo espressamente che l'accesso civico generalizzato (art. 5 c. 2) è escluso nei casi in cui l'accesso è subordinato al rispetto di specifiche condizioni, modalità o limiti, inclusi quelli di cui all'art. 24 c. 1 l. 241/90
	- l'art. 53 cod. contr. secondo questa tesi detta una disciplina ad hoc, costituita dalle disposizioni contenute nel codice dei contratti pubblici e, ove non derogate, da quelle in tema di accesso documentale di cui agli artt. 22 l. 241/90
2. Tesi favorevole all'estensione dell'accesso universale anche agli appalti pubblici:
	- l'art. 5-bis c. 3 del d.lgs. 33/2013 - che esclude l'accesso civico nei casi di divieto di accesso o divulgazione o quando la legge subordina l'accesso al rispetto di specifiche condizioni, modalità o limiti inclusi quelli di cui all'art. 24 c. 1 - va interpretato in modo restrittivo, con riferimento ai soli casi di divieto di accesso
	- il d.lgs. 50/2016 fissa all'art. 1 il principio di trasparenza 
	- l'art. 53, che fissa la disciplina per l'accesso in materia di contratti, rinvia in generale alla l. 241/90, apportando solo una serie di prescrizioni relative al differimento all'accesso - sì che non può ritenersi tale da escludere l'accesso civico - che potrà essere temporalmente limitato ma non di certo escluso definitivamente, se non per quanto disposto da altre disposizioni (es. art. 5 c. 2)

Ad. Plen. 10/2020 ha aderito alla tesi favorevole, affermando:
- la PA ha il potere-dovere di esaminare l'istanza di accesso agli atti e documenti pubblici, anche alla stregua della disciplina del'accesso civico generalizzato  a meno che l'interessato non abbia inteso fare esclusivo riferimento all'accesso documentale, nel qual caso dovrà esaminare l'istanza con specifico riferimento alla l. 241/90 - senza che il giudice possa mutare il titolo dell'accesso
- è ravvisabile un interesse concreto attuale (ex 22 l. 241/90) e conseguente legittimazione ad aver accesso agli atti della fase esecutiva di un contratto pubblico da prate di un concorrente alla gara, in relazione a vicende che potrebbero condurre alla risoluzione per inadempimento dell'aggiudicatario e quindi allo scorrimento della graduatoria o alla riedizione della gara
- l'accesso civico generalizzato, fermi i divieto di cui all'art. 53 dlgs 50/2016, è applicabile anche agli atti delle procedure di gara e, in particolare, all'esecuzione dei contratti pubblici, non ostandovi in senso assoluto l'eccezione dell'art. 5-bis c. 3 d.lgs. 33/2013, che non esenta la materia dall'accesso civico generalizzato, ma resta ferma la verifica della compatibilità dell'accesso con le eccezioni di cui all'art. 5-bis c. 1 e 2 a tutela degli interessi limite pubblici e privati, nel bilanciamento tra trasparenza e riservatezza.
