Atto giuridico di diritto pubblico, compiuto da soggetti attivi della PA nell'esercizio di una potestà amministrativa.
Concetto elaborato a partire dalla rivoluzione francese (repertorio Guyot). Sul piano sistematico, ha avuto successo la definizione del tedesco O. Mayer, che la defiisce come una ==pronuncia amministrativa di una PA determinativa nel caso singolo, per l'amministrato, di ciò che per lui deve essere conforme al diritto==; o quella francese di Hauriou, secondo cui la decisione esecutiva è una declarazione di volontà volta a produrre effetti giuridici emessa da un'autorità in forma esecutoria, ossia tale da comportare l'esecuzione d'ufficio.

In Italia la nozione è frutto dell'elaborazione dottrinale e giurisprudenziale, dato che manca una definizione legislativa di atto amministrativo. Diverse teorie:
1. Teoria formale: ogni atto di natura pubblicistica emanati dal potere esecutivo, fino a ricomprendervi anche gli atti normativi del potere pubblicistico (decreti legge e legislativi).
2. Teoria formale-sostanziale: combinazione del requisito formale della promanazione da un'autorità amministrativa e di quello sostanziale rappresentato dalla ==cura di un interesse sostanziale== con esercizio di potestà amministrativa finalizzata alla cura dell'interesse pubblico
3. Teoria negoziale: negozio giuridico di diritto privato (sulla falsariga di quello privato): tuttavia il parallelismo con l'autonomia privata non è conferente data la diversità funzionale e la non libertà negli scopi, che sono fissati dalla legge per gli atti amministrativi, mentre vige l'autonomia privata nei negozi
4. Teoria (prevalente) funzionale-procedimentale: forma della funzione amministrativa. La distinzione tra atto e provvedimento si opera in base alle due principali caratteristiche dell'operato della PA, la procedimentalizzazione e la funzionalizzazione dell'atto dell'autorità amministrativa

### Differenza tra atto e provvedimento amministrativo
Gli atti sono privi del requisito dell'autoritarietà (art. 1 c. 1-bis) o imperatività, ossia non possono modificare unilateralmente la sfera giuridica dei destinatari. Sono anche privi dei caratteri di tipicità e nominatività, in quanto minori sono le esigenze di garanzia per la sfera giuridica dei terzi. Essi sono anche privi del requisito di impugnabilità e in caso in cui venissero impugnati autonomamente, il relativo ricorso sarebbe dichiarato inammissibile per carenza di interesse.

Atti non provvedimentali si distinguono in:
- Atti di volontà, con cui la PA manifesta la propria volontà, e che si sostanziano in atti generalmente paritetici (determina unilateralmente il contenuto dell'obbligo in base ad un'attività meramente accertativa, in un rapporto di parità e non di soggezione): ad es. la richiesta (con cui la PA si rivolge ad altra autorità per sollecitare l'emanazione di atto amministrativo), la designazione, le deliberazioni preliminari (presupposto per emanazione di altro atto), accordi preliminari (che l'autorità competente all'emanazone di un determinato atto deve concludere previamente con altre autorità, tutte le volte che il provvedimento debba essere adottato di concerto o d'intesa con esse); rientrano anche gli atti di controllo (volti a esaminare l'operato degli orani di amministrazione attiva, sia di legittimità che di merito)
- Atti di mera conoscenza (dichiarativi o di accertamento): ricognizione di situazione di fatto o di diritto da certificare, nonché dichiarazione che manifesta all'esterno la conoscenza acquisita dall'Amministrazione mediante l'opera dei propri organi. Sono atti vincolati, che producono effetti dichiarativi in funzione certificativa.
- Atti di giudizio, tra cui rientrano i pareri (Con funzione consultiva, vincolanti e non) e le valutazioni tecniche (giudizi in conformità a scienze ed arti) 
- Atti endoprocedimentali propulsivi: generano l'impulso alla progressione del procedimento e hanno carattere preparatorio rispetto all'emanazione del provvedimento finale. Fanno sorgere l'obbligo di aprire un procedimento o emanare un provvedimento. Propulsivi per l'esercizio di poteri (richieste e proposte, a seconda che si esprima anche un giudizio sul contenuto da dare all'atto finale) e per l'adempimento di obblighi (diffide e contestazioni)

### Classificazione dei provvedimenti amministrativi
Non tipizzata dal legislatore, ma frutto dell'analisi dottrinale e giurisprudenziale, tesa ad identificare gli schemi fissi di esercizio del potere.

1. Provvedimenti autorizzatori (abilitazione, licenza, nullaosta, dispensa, approvazione): con cui la PA, nell'esercizio di un'atività discrezionale in funzione preventiva, provvede alla  rimozione di un limite legale posto all'esercizio di un'attività inerente un diritto soggettivo o una potestà pubblica, che devono necessariamente preesistere in capo al destinatario. Quanto alla funzione si distingue tra autorizzazioni di controllo (verifica dei requisiti normativi, es. autorizzazione al porto d'armi) e programmazione (per ordinare l'attività degli operatori ai piani o programmi stabiliti dall'Autorizzazione, es. autorizzazione al commercio). L'esigenza di semplificazione ha indotto il legislatore a introdurre strumenti di semplificazione quali la SCIA e il silenzio assenso (art. 19 e 20 L. 241)
2. Provvedimenti concessori: attribuiscono o trasferiscono (concessione costitutiva o traslativa) ad un soggetto posizioni giuridiche attive di cui non era precedentemente titolare, ampliandone la sfera giuridica. A fronte di tale potere, il destinatario è portatore di un interesse legittimo pretensivo. Si distinguono concessioni traslative e costitutive; nonché, in base all'oggetto, di beni, di servizi e lavori pubblici. eisstono anche concessioni di funzioni pubbliche (es. esazione imposte), di status (es. conferimento cittadinanza), di attività professionali (es. piazza notarile), di diritti soggettivi (es. onorificenze). Quanto alla natura giuridica, la tesi prevalente (TAR Lazio III 12715/2016) è orientata per la tesi della concessione-contratto, che distingue aspetti pubblicistici (interesse legittimo al rilascio del provvedimento) e privatistici (contratto accessivo successivo). Rientrano nei porvvedimenti concessori anche le sovvenzioni, attributive di vantaggi economici (art. 12 L. 241)
3. Provvedimenti ==ablatori== - incidono negativamente sulla sfera giuridica dei destinatari, sacrificandone diritti facoltà e poteri in vistas della realizzazione di un interesse pubblico. La loro caratteristica principale è rappresentata dalla produzione di due effetti: 1. privativo (sottrazione di facoltà o diritto ad altro soggetto); 2. appropriativo (acquisizione del bene o facoltà al patrimonio della PA). In base all'art. 23 Cost. tali provvedimenti possono essere adottati solo nei casi espressamente previsti dalla legge, devono essere adeguatamente motivati e richiedono un procedimento complesso al quale debbono partecipare anche i destinatari e la loro adozione deve essere accompagnata da forme di ristoro per i soggetti incisi. 
	- Secondo la dottrina maggioritaria, i provvedimenti ablatori si distinguono in reali (espropriazione, occupazione e requisizione), personali (ordini amministrativi, comandi e divieti) e obbligatori. I provvedimenti ablatori possono essere assunti in forma scritta o orale e sono caratterizzati da esecutorietà; altra caratteristica è la ==recettizietà== (art. 21-bis L. 241) - diventando efficaci solo con la comunicazione al destinatario
4. Sanzionatori di illeciti amministrativi. Si differenziano dagli atti ablatori, in quanto hanno la specifica funzione di prevenire e reprimere la commissione di illeciti. Sono esecutori e recettizi (21-bis e 21-ter) e danno luogo a sanzioni pecuniarie, interdittive, disciplinari. La disciplina è contenuta dalla L. 689/1981
5. Di secondo grado, con cui la PA incide su precedenti provvedimenti confermandoli, modificandoli o estinguendoli. Si distingue tra provvedimenti di riesame (con cui ne verifica la legittimità o opportunità, esercizio del potere di autotutela nelle forme dell'annullamento d'ufficio e revoca; di controllo, visto e approvazione; e nelle decisioni amministrative all'esito dei ricorsi amministrativi - provvedimenti tutti, con la sola eccezione della revoca, aventi efficacia ex tunc) e provvedimenti di convalescenza o sanatoria (convalida sanante vizi di legittimità, ratifica sanante incompetenza e sanatoria integrazione di elemento mancante)

### Caratteri del provvedimento amministrativo
1. ==Autoritarietà o imperatività==: forza giuridica che si concretizza nell'imporre unilateralmente modificazioni nella sfera giuridica dei destinatari nella dimensione verticale cittadino-PA. Tali connotati trovano il loro fondamento nella presenza di una norma attributiva del potere che consente alla PA di incidere unilateralmente sui rapporti e situazioni soggettive dei destinatari. L'imperatività prescinde dalla legittimità, in quanto anche l'atto annullabile è caratterizzato da quessta particolare forza giuridica. Nel carattere dell'autoritarietà può rinvenirsi la linea di demarcazione tra attività amministrativa retta da regole pubblicistiche e attività regolata da diritto privato (art. 1 c. 1-bis L. 241)
2. ==Esecutorietà==: speciale forza giuridica, che consente l'attuazione contro la volontà e senza una pronuncia giurisdizionale. Diversamente dall'imperatività, non opera solo sul piano sostanziale o degli effetti, ma su quello dell'attività materiale necessaria per rendere concreti quegli effetti, per adeguare la situazione di fatto a quella di diritto indicata nell'atto. La nozione di esecutorietà è correlata a quelle di efficacia ed esecutività, in quanto solo un provvedimento efficace può essere portato ad esecuzione. L'esecutorietà non è una caratteristica di tutti i provvedeimenti, ma solo di quelli che pongono obblighi a carico dei destinatari, tali da richiedere un'attività collaborativa dagli stessi (es. provvedimenti ablatori sia reali che obbligatori). Anche un provvedimento illegittimo può essere esecutorio. La caratteristica dell'esecutorietà non riguarda tutti i provvedimenti amministrativi, ma solo quelli per cui è previsto (legalità sostanziale ex 21-ter L. 241, superamento dell'esecutorietà san texte come prerogativa generale). La legalità può essere soddisfatta, per una certa tesi, anche da previsioni di esecutorietà implicita (potere ablatorio)
	- è previsto a garanzia del privato (che può adempiere spontaneamente per evitare l'aggressione della propria sfera patrimoniale e personale) un onere di previa diffida.
	- mezzi con cui si realizza l'esecutorietà, variano in base al contenuto del provvedimento da eseguire: a) obblighi di dare o consegnare cosa determinata -> spossessamento del bene da parte dlela PA, ad esempio occupazione d'urgenza; b) per gli obblighi di fare si distingue tra esecuzione direttta, posta in essere dalla stessa PA con proprie risorse ed esecuzione in danno, affidata dalla PA a soggetto terzo i cui costi sono sempre a carico dell'inadempiente e recuperati dalla PA secondo le disposizioni in materia di esecuzione coattiva dei crediti di stato; C) per le obbligazioni aventi ad oggetto somme di denaro si applicano le norme sull'esecuizone coattiva dei crediti di Stato (RD 639/2010)
3. ==Esecutività== (21-quater): idoneità del provvedimento a produrre automaticamente e immediatamente i propri effetti una volta divenuto efficace. Prevalenza del profilo funzionale, a prescindere dalla legittimità del provvedimento.
4. ==Inoppugnabilità==: assetto delineato dal provvedimento si consolida nell'ipotesi in cui non intervenga una decisione giurisdizionale o giustiziale che incida sullo stesso. Situazione non immanente al provvedimento amministrativo, ma derivante dalla decorrenza dei termini di impugnazione. L'inoppugnabilità non determina l'intangibilità assoluta del provvedimento, che resta annullabile e revocabile in autotutela dalla PA e disapplicabile da parte del GO; è inoltre impugnabile dalle parti che non siano ancora venute a conoscenza del provvedimento (di conseguenza l'inoppugnabilità può realizzarsi in tempi diversi)
5. ==Tipicità==: provvedimenti previsti dalla legge sia nei contenuti che nelle funzioni (causa tipica) - attiene al tipo di vicende giuridiche che possono essere prodotte dall'Amministrazione
	- nominatività: richiede che  ad ogni interesse pubblico da realizzare vi sia un tipo di atto definito dalla legge, con la conseguenza che la PA può agire solo per schemi prefigurati - attiene agli schemi cui si può ricorrere per conseguire gli effetti tipizzati
	- derogano a questi principi le ordinanze contingibili e urgenti, che possono essere emanate solo nei casi previsti dalla legge, ma quest'ultima lascia all'organo competente un assai ampipo spazio nella determinazione del contenuto e degli effetti.

### Elementi essenziali del provvedimento amministrativo
In assenza dei quali non viene in vita. 
Il 21septies afferma oggi la nullità per mancanza di elementi essenziali
Molte dispute nell'individuazione degli elementi essenziali, in assenza di una norma come il 1325 cc, e per la discussa natura dell'atto amministrativo (divisione tra i fautori della teoria negoziale e dottrina più moderna che ritiene necessario solo soggetti oggetto forma e contenuto ma non la volontà, considerando invece elemento essenziale la finalità perseguita dal soggetto agente)
- Soggetto: centro di imputazione giuridica che pone in essere l'atto. Il soggetto è individuato sia con riferimento al concetto di competenza (insieme di poteri riconosciuti ad un organo) e legittimazione (presupposti di fatto e diritto che giustificano l'esercizio del potere). L'area dei soggetti è stata ampliata con l'equiparazione dei soggetti avente veste privatistica ma esercenti pubbliche funzioni (c.d organismi di diritto pubblico).
	- Si reputano privi dell'elemento essenziale del soggetto gli atti emanati dal titolare dell'organo pubblico quando opera come privato cittadino, sia per quelli commessi da un pubblico dipendente per il quale si è interrotto il rapporto organico con l'ente di appartenenza (Es. provvedimento adottato in esecuzione di un reato, considerato non imputabile alla PA - per cui C.St. V 3583/2019 ha ritenuto necessario abbandonare una visione panpenalistica e valutare caso per caso la ricorrenza dei vizi enunciati dal 21-octies)
- Contenuto precettivo: si ritiene che sia possibile applicare per analogia i requisiti del 1346 cc (lecito, possibile, determinato o almeno determinabile). Il contenuto è rilevante per vari aspetti giuridici: l'identificazione del provvedimento e del potere con esso esercitato (da operarsi sulla base del contenuto più che del nomen attribuito dal soggetto emanante; applicazione delle norme che si riferiscono solo a determinati atti; verifica della conoscenza del provvedimento da cui decorre il termine per impugnare; stabilire se un provvedimento è meramente confermativo di uno precedente e quindi non più impugnabile una volta decorso il termine di decadenza del primo C. ST. III 2564/2017 ha chiarito che il provvedimento è confermativo se è stato adottato senza una nuova istruttoria e una nuova comparazione degli interessi)
- Volontà: a differenza di quella negoziale è non libera ma funzionale, va intesa non in senso psicologico con conseguente irrilevanza della condizione soggettiva dell'agente
- Oggetto: situazione giuridicamente rilevante sulla quale l'assetto che si intende dare al rapporto è destinato ad incidere unilateralmente. Può consistere in un comportamento, in un fatto o in un bene. Deve essere determinato possibile e lecito, applicando analogicamente il 1346.
- Forma: in senso ampio come manifestazione all'esterno dell'atto da parte delll'organo agente. In senso stretto, non tutti gli atti sono vincolati ad una forma scritta ad substantiam, vigendo il principio di libertà delle forme; si distinguono atti formali da non formali.
	- deve evidenziarsi tuttavia come le ipotesi per cui è necessaria la forma scritta ricoprono gran parte dell'attività amministrativa sì che può ritenersi la normale forma di esternazione del provvedimento. La necessità di siffatta forma può derivare non solo dalla natura dell'atto ma anche dalle disposizioni della legge 241/90, che richiede spesso la conclusione con provvedimento espresso, oltre che motivato. Le ipotesi per cui è ammissibile una forma diversa da quella scritta rappresentano oggi più eccezioni (es. ordini di polizia o forma gestuale degli ordini di disciplina del traffico e delle comunicazioni tra imbarcazioni)
	- Una delle problematiche più spinose è rappresentata dal ==provvedimento implicito==, che ricorre nell'ipotesi in cui la volontà dell'amministrazione non esteriorizzata in un provvedimento formale è comunque ricavabile da comportamento o atto precedente (C.st. V 1034/2018): secondo alcuni oggi l'istituto sarebbe abolito dall'art. 2 L. 241/90 che richiede il dovere di provvedimento espresso. La giurisprudenza continua oggi ad ammetterlo: la V sez. 589/2019 ha fatto il punto, affermando a) non può negarsi l'ammissibilità del provvedimento implicito quando la PA pur non formalizzando la determinazione ne determini univocamente i contenuti sostanziali attraverso un contegno conseguente o determinandosi in una direzione anche con riferimento a fasi istruttorie coerentemente svolte, cui non può essere ricondotto altro volere che quello equivalente al contenuto del corrispondente provvedimento formale non adottato; B) non vi osta l'art. 2 l. 241, che intende imporre solo una definitiva determinazione ma non le necessarie modalità (espresso non significa esplicito); C) non vi osta neppure il 21-septies: esso fa riferimento ai requisiti espressamente richiesti dal paradigma di riferimento e ai requisiti generali che attengono all'insieme delle caratteristiche necessarie alla qualificabilità dell'atto (forma essenziale) - ciò trova conferma nel principio di libertà delle forme e nella dequotazione dei vizi formali operata dal 21-octies c. 2; D) No osta neppure l'art. 3 L. 241, autorizzando la motivazione per relationem confermando l'ammissibilità che il supporto giustificativo di contegni circostanziatamente concludenti risulti da atti amministrativi sottostanti, idonei a prefigurare una necessaria relazione di presupposizione.
- Scopo perseguito (finalità) attraverso il provvedimento. La deviazione funzionale del provvedimento costituisce classica figura sintomatica dell'eccesso di potere.

### Elementi accidentali
- Termine: iniziale o finale, di efficacia del'atto
- Condizione: evento futuro ed incerto 
- Onere: prestazione a carico del beneficiario, apponibile ad atti ampliativi della sfera giuridica dei destinatari
- Riserve: atti con cui la PA si riserva di adottare futuri provvedimenti in relazione all'oggetto stesso del provvedimento emanato
Si discute se l'introduzione di una clausola non consentita incida sulla validità dell'intero atto. LA dottrina dominante ritiene in base al principio utile per inutile non vitiatur, che la clausola illegittima si ha per non apposta, a meno che non costituisca elemento determinante dell'emanazione dell'atto o incida significativamente su tutti gli effetti dell'atto
C. St. IV 3869/2020 ha confermato l'ammissibilità di elementi accidentali al provvedimento amministrativo, purché non determini una violazione del principio di legalità e non distorca la finalità per la quale il potere è stato attribuito all'amministrazione.
- La Sezione ha richiamato l'orientamento giurisprudenziale per cui da tempo ammesso l'istituto del provvedimento condizionato con ciò superando l'orientamento che non riteneva ammissibile l'apposizione di elementi accidentali al provvedimento amministrativo in quanto atto e non negozio giuridico; B) costituisce inutile aggravio di procedurale l'arresto di un procedimento, che invece può proseguire sotto la condizione sospensiva del perfezionamento di altra prcedura presupposta (C. St. IV 2366/2018). LA clausola non distorce nè rende incerti gli effetti tipici del provvedimento, sì che appare compatibile con con le coordinate generali poste in apertura dall'esame del motivo di censuro. Ad ogni modo, anche qualora dovesse ritenersi viziata la condizione, sarebbe viziata al più la sola clausola condizionante.

### Requisiti di legittimità ed efficacia del provvedimento amministrativo
- Requisiti di legittimità, richiesti affinché l'atto sia oltre che esistente anche valido: 
	- soggetto: compatibilità (cause che possono determinare astensione o ricusazione); legittimazione (investitura nei modi di legge, con l'eccezione del funzionario di fatto); competenza (territorio, grado e materia)
	- contenuto: conformità ai precetti legislativi previsti per il suo tipo e rispetto delle norme sulla sua emanazione
	- forma: modo di estrinsecazione dell'atto e condizioni di tempo e luogo e modalità per il suo compimento
- Requisiti di efficacia, affinché l'atto, già perfetto, divenga anche efficace
	- requisiti di esecutività: operano ex tunc e sono identificabili negli atti di controllo positivi e nel verificarsi delle condizioni sospensive
	- requisiti di obbligatorietà: l'atto già perfetto diviene obbligatorio nei confronti dei destinatari (comunicazione, notificazione, trasmissione pubblicazione) - requisiti richiesti per gli atti recettizi, e operano con efficacia ex nunc

Efficacia del provvedimento amministrativo: idoneità a produrre effetti giuridici ad esso attribuibili dalla legge. Normalmente consegue alla validità, ma la corrispondenza non è sempre tale:
- il provvedimento amministrativo illegittimo è provvisoriamente efficace, i suoi effetti sono destinati avenir meno qualora venga annullato. Fino ad allora prevalgono le esigenze di conservazione degli atti giuridici e di tutela dell'interesse pubblico alla cui cura concreta il provvedimento è preposto. La disgiunzione può venir meno con l'annullamento del provvedimento, ma può anche diventare definitiva quando il provvedimento assuma il carattere dell'inoppugnabilità (anche mediante acquiescenza). 
- La disgiunzione può operare anche in senso opposto: provvedimento valido ma inefficace (sottoposto a condizione sospensiva ad es.)
- La l. 15/2005 ha introdotto il capo IV-bis nella L. 241/90: in particolare di interesse è l'art. 21-bis che prescrive regole tassative ad una tipologia di provvedimenti, quelli limitativi della sfera giuridica dei privati destinatari. Tali provvedimenti acquistano efficacia con la comunicazione. Si introduce così l'istituto del porvvedimento recettizio. Si pone il problema di definire quali siano i provvedimenti limitativi: lo sono di certo gli atti sanzionatori, inibitivi ed espulsivi. Casi dubbi sono gli atti di secondo grado, modificativi, di aggiudicazione ad un altro di una gara. Non sono atti recettizi i meri dinieghi, gli atti generali, gli atti misti (favorevoli ma con limiti e vincoli) e quelli soprassessori.

### Sospensione del'efficacia e dell'esecuzione del provvedimento (21-quater)
Il c. 2 del 21-quater prevede due ipotesi di sospensione in autotutela, per correggere illegittimità o inopportunità di pregresse determinazioni (una sorta di "piccola revoca" - è minoritaria la tesi che la qualifica come atto di amministrazione attiva):
- la prima riguarda sospensione dell'efficacia di un provvedimento (quiescenza dei suoi effetti)
- sospensione della sola esecuzione
Sono provvedimenti di secondo grado in senso lato, che non incidono sull'atto in quanto tale, ma sul suo effetto/attività. Presupposto è quindi l'efficacia durevole o attuale dell'atto primario
Il provvedimento di sospensione segue le regole del contrarius actus e ha natura e funzioni cautelari: esso consente di effettuare una ponderazione più approfondita degli interessi sottostanti al provvedimento e di evitare che lo stesso produca conseguenze pregiudizievoli. La natura cautelare implica la sua immediata efficacia ex 21-bis, anche ove abbia incidenza negativa sulla fera giuridica dei destinatari.

Presupposti del 21-quater:
1. Gravi ragioni che giustifichino la sospensione. Circostanze tali da rendere quantomeno inopportuno che il provvedimento emantao continui a svolgere i propri effetti
2. Predeterminazione della durata della sospensione, comunque limitata al tempo strettamente necessario. La mancanza di termine determinerà l'annullabilità per violazione di legge del provvedimento di sospensione. Tale termin è prorogabile per una volta nonché riducibile
3. Competenza: organo adottante (competenza generale, propria di ogni organi di amministrazione attiva di agire in via di autotutela sui propri atti) o altri organi previsti dalla legge (necessaria base legale quale unica fonte preposta a incidere sulle competenze amministrativi ex 95 e 97 Cost.)

I provvedimenti di sospensione sono diversi dagli atti cautelari dell'art. 7 c. 2 l. 241/90: questi ultimi vengono adottati prima dell'inizio del procedimento, mentre il 21-quater presuppone un atto già adottato (e quindi un procedimento già concluso); diversa anche la finalità - la sospensione cautelare mira a inibire la produzione di effetti dell'atto consentendo la possibilità alla PA di valutare se tenerlo in vita, mentre i provvedimenti di cui all'art. 7 c. 2 servono ad impedire che l'espletamento delle attività procedimentali possa pregiudicare il fruttuoso esercizio dell'attività amministrativa


### Interpretazione del provvedimento amministrativo
Non esistono norme che disciplinano l'interpretazione del provvedimento amministrativo, per cui si applicano analogicamente le norme in materia contrattuale (art. 1362 ss cc. Così TAR Umbria I 108/2018)

La giurisprudenza ha di recente escluso che la PA possa adottare interpretazioni autentiche dei propri provvedimenti. Si tratta di un potere riservato solo alla legge, stante il principio di irretroattività degli atti amministrativi (TAR Brescia II 584/2019)
