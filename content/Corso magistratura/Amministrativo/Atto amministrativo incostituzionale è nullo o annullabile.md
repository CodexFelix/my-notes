La Costituzione non è solo fonte sulla produzione del diritto ma ==di produzione del diritto==
E' immediato parametro di legittimità degli atti amministrativi, delle sentenze amministrative e delle leggi amministrative.

Tesi sella natura dell'atto amministrativo incostituzionale:
1. Nullo (per difetto di attribuzione, carenza di potere)
2. Caducazione automatica insieme alla legge che lo consente (simul stasbunt simul cadent)
3. Annullabile

In realtà la tematica sottende due problemi distinti:
1. **Incostituzionalità diretta** per contrasto diretto del provvedimento con la Costituzione
	In questo caso sarà o nullo o annullabile, non si pone il problema dell'automatica caducazione.
	La teoria prevalente lo ritiene annullabile
		A partire dalla storica sentenza Ad. Plenaria n. 8/1963 è superata la tesi per cui le norme Costituzionali sarebbero un limite al potere amministrativo, la cui violazione determinerebbe nullità per carenza di potere o difetto assoluto di attribuzione
		- La verità è che quando si tratta di valutare la sorte di un provvedimento amministrativo, il rango della norma violata è totalmente irrilevante: ciò in considerazione del fatto che i provvedimenti amministrativi sono illegittimi per violazione di legge (21-octies 241 e 29 cpa) in tutti i casi di violazione di legge - formulazione omnicomprensiva. si ritiene che la Costituzione non determini un trattamento differenziato per il provvedimento che contrasti con essa. Parimenti, l'art. 21-octies parla di violazione di legge senza distinguere tra la fonte.
		- Nel diritto amministrativo non c'è spazio per la nullità virtuale, come nel diritto civile. Questo perché i provvedimenti amministrativi non disciplinano l'interesse del singolo, ma interessi collettivi che riguardano i consociati nella collettività e che abbisognano di stabilità che è garantita solo dall'annullabilità sottoposta a un termine decadenziale di 60 gg (o 30 nel codice dei contratti pubblici).
		- Il provvedimento nullo è invece sottoposto a un regime di contestazione molto più ampio (31 c. 4 cpa, 180 giorni per l'azione) - ed è rilevabile in  via d'ufficio e opponibile in via d'eccezione senza limiti temporali
2. **Illegittimità riflessa**, per violazione mediata dalla legge che è incostituzionale
	- Vi sono tre diverse teoriche:
		1. Nullità per carenza di potere o difetto assoluto di attribuzione (21-octies), quantomeno nell'ipotesi in cui la legge incostituzionale non sia regolativa del potere ma attributiva del potere. (Es. TAR Veneto 860/2019 relativa a espropriazione sanante in attuazione dell'art. 43 TU espropriazione, successivamente dichiarato incostituzionale). Il venir meno della base legale, attributiva di un potere eccezionale, con effetto retroattivo (136 Cost. e art. 30 L. 87/1953) determina un difetto di attribuzione. 
			- Le sentenze che  dichiarano incostituzionalità hanno carattere retroattivo
			- La tesi opera l'equiparazione tra provvedimento adottato in base a legge incostituzionale a quello adottato in totale assenza originaria di legge
		- All'interno di questa tesi si distingue inoltre chi ritiene che questa nullità sia in realtà un'inesistenza, inqualificabilità dell'atto come tale per carenza dei requisiti. La giurisprudenza del Consiglio di Stato così chiudeva il ricorso per cessazione della materia del contendere. 
			- N.B. La sentenza di cessazione della materia del contendere è di merito, perché accerta il rapporto amministrativo stabilendo le caratteristiche e gli effetti dell'atto con riferimento al rapporto specifico (come dimostrato dall'art. 34 c. 5  c.p.a., che include le sentenze di cessazione del contendere tra le sentenze di merito, diversamente dalla sopravvenuta carenza di interesse che è sentenza di rito) e come tale è suscettibile di ottemperanza ove l'amministrazione adotti provvedimenti con essa contrastanti.
			- Sempre secondo questa tesi, se la legge incostituzionale sarà quella regolativa del potere, l'atto è nullo e il giudice dovrà rigettare il ricorso per difetto di giurisdizione. Infatti, il provvedimento è inidoneo a incidere sul diritto soggettivo degradandolo ad interesse legittimo.
		2. Caducazione, affronta la questione sul solo piano degli effetti dell'atto. Collegamento tra atti (simul stabunt simul cadent)
		3. Annullabilità, oggi prevalente. (CGA 836.2019). Argomenti:
			- La tesi della nullità opera un'inaccettabile fictio iuris:
				- Secondo il principio *tempus regit actum*, efficacia temporanea della legge incostituzionale (Chiovenda):  per valutare se v'era il potere di adottare un provvedimento, bisognerà riportarsi alla situazione vigente al momento in cui l'atto è stato adottato. In tale momento la legge che attribuiva il potere alla PA c'era. 
				- La retroattività della sentenza della Corte costituzionale non può produrre una fictio iuris ed equiparare l'atto attuativo di legge incostituzionale (invalido) a quello privo di base legale (inesistente). 
				- Quindi il provvedimento amministrativo applicativo di norma incostituzionale è illegittimo perché ha applicato una norma illegittima; tuttavia il potere al momento dell'adozione dell'atto c'era.
			- La tesi della caducazione neppure convince:
				- Non è propria di tutte le relazioni tra atti, ma solo di quelle che realizzino un nesso inscindibile tra atto a monte e avalle, di modo che l'atto a monte è l'unico presupposto di quello a valle (es. bando di gara - aggiudicazione, o ancora atti procedimentali - provvedimento finale)
				- Non c'è questa relazione di inscindibilità tra legge e tutti i provvedimenti amministrativi applicativi della legge
			- La tesi dell'annullabilità, propugnata a partire da Ad. Plen 8/1963 sottende l'autonomia del provvedimento amministrativo (che in quanto tale deve essere impugnato nelle forme sue proprie) e della fase amministrativa (e del potere amministrativo) rispetto alla legge. I provvedimenti amministrativi non impugnati diventano definitivi, così anche le sentenze amministrative passate in giudicato.
			- A differenza del diritto penale, dove c'è un effetto di trascinamento della declaratoria di illegittimità costituzionale sugli atti applicativi della legge incostituzionale (art. 30 c. 4 L. 1953 prevede la caducazione di tutti i giudicati penali), ciò non avviene nel diritto amministrativo: gli atti amministrativi non impugnati diventano definitivi, parimenti i giudicati amministrativi diventano definitivi 
			- Infine, il rimedio generale del diritto amministrativo è l'annullabilità e non la nullità.

===In conclusione, il contrasto sia diretto che indiretto comportano l'annullabillità del provvedimento contrastante con la Costituzione.==
La conseguenza è che il provvedimento dovrà  essere impugnato nei termini di decadenza per evitare il consolidamento.

#### Sorte dei provvedimenti emanati prima della declaratoria di incostituzionaità
Quid iuris in caso di sentenza della Consulta sopravvenuta che dichiari incostituizonalità della legge  sulla base del quale è stato adottato l'atto in pendenza di processo per impugnazione dello stesso?
Occorre distinguere tra:
1. Provvedimento che ha dato la stura all'incidente di costituzionalità -> la sua sorte dipende dall'esito del giudizio di Costituzionalità da parte della Consulta
2. Provvedimento consolidatosi prima della declaratoria di incostituzionalità -> il rapporto è esaurito e il provvedimento non è scalfito dalla declaratoria di incostituzionalità
3. Provvedimento ancora impugnabile -> soggetto deve fare ricorso al GA, avvalendosi della sentenza della Consulta
4. Processo di impugnazione del provvedimento ancora pendente:
	- Il giudice deve evitare che la legge venga portata a ulteriore applicazione, anche se non c'è stata specifica domanda censura relative all'incostituzionalità della legge (in deroga al principio dispositivo) il giudice avrà potere e dovere ufficioso di annullare il provvedimento. Così si darà efficacia retroattiva alla sentenza di incostituzionalità almeno sui processi pendenti. Si tratta di un potere *extra ordinem* che prescinde dalla coerenza con i motivi di ricorso.
	- (Tesi più rigorosa) Il principio dispositivo (39 c.p.a.) impedisce un potere ufficioso al giudice e quindi anche nei processi pendenti il giudice potrà procedere all'annullamento solo se sono proposte censure (con domanda principale o motivi aggiunti) relative alla legittimità costituzionale della leege.

Tutela cautelare,se il ricorrente deduca in sede di ricorso cautelare motivi inerenti la incostituzionalità della legge, può il giudice amministrativo sospendere l'efficacia del provvedimento in via cautelativa nell'attesa de giudizio di costituzionalità?
- (Tesi mediana) Il giudice può procedere ad una disapplicazione (non definitiva ma) temporanea, nelle more di una q.l.c. che deve essere immediatamente sollevata [art. 55 c.p.a.].  E' possibile un accoglimento a termine dell'istanza cautelare, con accoglimento provvisorio e rinvio della decisione definitiva al termine della questione costituzionale. E' quanto avvenuto con riferimento all'obbligo vaccinale previsto per i tirocinanti (TRGA Trento 150/2022)
	- Ad es. il giudice non può disapplicare la legge ritenuta incostituzionale e sospendere un provvedimento di espropriazione applicativo del 42-bis tu espr.
	- Sarebbe un abuso del potere giudiziario (101 c. 2 Cost), della soggezione del giudice alla legge: egli non può decidere in modo avulso dalla legge 

D'altronde, la CGUE ammette ai sensi dell'art. 267 TFUE che il giudice amministrativo sospenda il provvedimento amministrativo nelle more della definizione della questione pregiudiziale.

##### Sentenza amministrativa incostituzionale
La sentenza amministrativa incostituzionale, passata in giudicato, non è rimovibile. 
- Sia se l'illegittimità è derivata, applicando una norma di legge incostituzionale, violando l'obbligo di rimessione alla Consulta
- Sia se diretta, violando l'obbligo di interpretazione costituzionalmente conforme, interpreta in modo incostituzionale la legge
> Evidente la differenza con il giudicato penale, che cede il passo in nome della libertà personale, (673 c.p.p.). Somiglianza invece con il giudicato civile


##### Legge amministrativa incostituzionale
Ferma la giurisprudenza nell'escludere la responsabilità dello Stato-legislatore. Ciò in base all'idea della discrezionalità assoluta del legislatore e della natura radicalmente politica dell'atto legislativo.
- Cons. St. V 4642/2021: esclude l'illecito costituzionale del legislatore al di fuori del campo di violazione del diritto comunitario. 

#### Riassunto
La Costituzione è fonte di produzione del diritto in quanto è immediato parametro di legittimità degli atti amministrativi, delle sentenze amministrative e delle leggi amministrative. 
In caso di contrasto diretto o indiretto con la Costituzione, l'atto è annullabile per la tesi prevalente in giurisprudenza. Questo sia in caso di contrasto diretto che indiretto (mediato dalla legge). 
In caso di sentenza incostituzionale passata in giudicato non è possibile rimuoverla.
La legge incostituzionale non comporta la responsabilità dello Stato-legislatore.