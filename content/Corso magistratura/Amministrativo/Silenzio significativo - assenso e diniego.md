Il Legislatore, in determinati casi, anziché prevedere la possibilità per il privato di mettere in campo una relazione processuale avverso l'inerzia, risolve la situazione di incertezza sul piano sostanziale, attribuendo alla condotta omissiva valore provvedimentale (valore legale all'inerzia protratta oltre il termine previsto per l'adozione del provvedimento): tale tutela opera sul piano sostanziale, sollevando il privato dall'onere di impugnare giudizialmente il silenzio.

### Silenzio assenso (art. 20 L. 241)
- Il procedimento di formazione del silenzio è semplice: il privato interessato indirizza alla PA, nella quale dichiara sussistenza dei presupposti o requisiti di legge; in caso di mancata o falsa attestazione della sussistenza dei requisiti, il silenzio assenso non si forma (art. 21 L. 241)
- l'amministrazione può invitare l'interessato a regolarizzare la domanda (art- 3 c- 3 DPR 300/1992) nel termine di 10 gg; termine che può essere interrotto una sola volta dall'Amministrazione per chiedere integrazioni documentali. Le successive richieste di integrazione non producono alcuno slittamento del termine finale
- Al privato deve essere inviato il preavviso di rigetto (art. 10-bis, richiamato dall'art. 20 c. 5 l. 241); la previsione ha posto problemi interpretativi di non facile soluzione in relazione all'effetto, interruttivo o meno, sul decorso del termine dell'invio dell'avviso di diniego;
- il carattere generale di tale tipologia di silenzio significativo, conosce delle deroghe
- trattandosi di un provvedimento tacito, è evidente che ==decorso il termine e formatosi il silenzio, la PA non ha più il potere (di amministrazione attiva) di adottare un atto di diniego, ma quello di esercitare il potere di autotutela== nella ricorrenza dei presupposti di cui agli artt. 21-quinquies e 21-nonies L. 241 (così il nuovo c. 8-bis art. 2 L. 241/90)
	- è illegittima l'adozione da parte dell'Amministrazione di un provvedimento esplicito dopo la formazione del silenzio-assenso. Il potere di cui la PA era titolare è stato infatti consumato
	- la attribuzione alla condotta omissiva della PA di una valenza provvedimentale, trasforma il dovere di provvedere in un onere di provvedere ogni volta che l'assetto di interessi proposto dal privato, astrattamente valutato dalla norma compatibile con l'interesse pubblico, non sia tale in concreto
	- l'unico spazio di manovra che residua alla PA dopo la formazione del silenzio assenso è l'adozione di un atto di ritiro in autotutela (annullamento o revoca), l'atto di secondo grado deve intervenire entro un ragionevole lasso di tempo, previa valutazione comparativa dell'interesse dei destinatari dell'atto e dei controinteressati.
	- La consumazione del potere comporta l'illegittimità dell'atto di diniego tardivamente adottato dall'amministrazione
	- La più recente giurisprudenza, richiamandosi ad un orientamento anche precedente alla previsione del potere della PA di emettere provvedimenti in autotutela, ha infatti affermato che, una volta formatosi il silenzio-assenso, l'Amministrazione non può considerarlo tamquam non esset e, pertanto, prima dell'adozione del provvedimento negativo espresso deve porre in essere un provvedimento caducatorio in via di autotutela
- Giurisdizione: le controversie relative al silenzio-assenso sono devolute alla giurisdizione esclusiva del GA (20 ult. co. L. 241 e art. 133 c. 1 lett. a-bis) cpa).

1. Differenze con la SCIA/DIA
	- il silenzio assenso è ispirato ad una logica di semplificazione dei rapporti PA-cittadini, alla quale è ispirata pure la DIA - che consente al privato di intraprendere una determinata attività sulla base di una mera denuncia (art. 19)
	- Prima dell'entrata in vigore dei nuovi testi degli artt. 19 e 20, i due istituti venivano ricostruiti in termini profondamente diversi: nel caso di DIA/SCIA l'attività era ritenuta sostanzialmente liberalizzata, per cui l'effetto ampliativo per il privato si produceva secondo lo schema norma-fatto-effetto; nel caso di silenzio-assenso, restava ferma la sottoposizione dell'attività al regime autorizzatorio con lo schema norma-potere-effetto: l'effetto ampliativo, pertanto, si produceva per la semplice assenza dell'adozione di un provvedimento esplicito di autorizzazione
	- La successiva previsione esplicita del potere dell'Amministrazione di emettere, dopo la formazione della DIA, un provvedimento di annullamento e revoca, ha molto avvicinato le due figure, tanto che una tesi minoritaria considera la DIA un'ipotesi speciale di silenzio-assenso (C. St. V 67/2015)

### Silenzio-assenso tra PPAA (art. 17-bis)
La norma estende il meccanismo del provvedimento tacito, anche ove il contegno silente sia tenuto nei rapporti tra PPAA o con gestori di pubblici servizi:
- è un silenzio endoprocedimentale, semplificazione dei procedimenti diretti all'adozione di provvedimenti normativi o amministrativi - risultando irrilevante la comunicazione dell'atto di assenso, concerto o nulla-osta, anche ove coinvolte siano Amministrazioni preposte alla cura dell'ambiente, paesaggio, beni culturali e salute (c. 3, per cui il termine è aumentato)
- Il nuovo istituto trae origine dalla direttiva Bolkestein (2006/123 CE) che fa riferimento al principio di "tacita autorizzazione" (considerando 43 dir.); a livello costituzionale fondamento nel 97 Cost., buon andamento
- Oggetto: l'istituto in esame opera rispetto agli atti normativi e amministrativi, anche in caso di interessi sensibili (c. 3); compatibile con l'art. 20 c. 4 (che vieta il silenzio assenso in caso di interessi sesibili), dato che l'art. 17-bis riguarda un silenzio reso a favore dell'AMministrazione e non del privato (silenzio verticale)
- Dubbi applicativi generati dall'art. 17-bis:
	- Rischio di sovrapposizione con la disciplina della conferenza di servizi (così come modificata dal Dlgs 127/2016): A) Deve ricorrersi alla Conferenza di servizi in caso di procedimento che coinvolga una pluralità di Amministrazioni, mentre 17-bis se bisogna acquisire l'assenso da una singola amministrazione; B) Tesi del CdS, prevalenza al silenzio-assenso ex art. 17-bis, ad eccezione del caso in cui il silenzio non si sia formato per effetto del dissenso manifestato da un'Amministrazione.
	- Rapporti con silenzio procedimentale (artt. 16 e 17  L. 241): mentre l'art. 17-bis fa riferimento ad atti di assenso da acquisire nella fase decisoria, una volta che l'istruttoria si è conclusa, gli artt . 16 e 17 si riferiscono ad atti da acquisire dalle amministrazioni nella fase istruttoria. L'art. 17-bis è destinato a trovare applicazione ai procedimenti la cui fase decisoria appaia pluristrutturata e ove gli atti da acqiusire abbiano valenza co-decisoria. La disposizione in esame è applicabile pertanto ai pareri vincolanti, ma non a quelli meramente consultivi, che rientrano nel campo degli artt. 16 e 17 L. 241.
	- Possibilità che l'amministrazione intervenga in autotutela sul proprio assenso tacito, manifestando un dissenso postumo. Occorre distinguere il momento in cui interviene l'autotutela:
		- se è successiva all'adozione del provvedimento finale (adottato sulla base del silenzio assenso), l'intervento in autotutela è ammesso; sulla scorta del principio del contrarius actus è necessario seguire lo stesso procedimento che ha portato all'adozione dell'atto da rimuovere
		- se è compreso nella fase tra la formazione del silenzio-assenso e l'adozione del provvedimento finale, sorge qualche perplessità: il meccanismo del silenzio-assenso perderebbe di senso, vanificando la funzione acceleratoria dello strumento di semplificazione. Deve ritenersi quindi perentorio il termine di 30 gg e di conseguenza il suo inutile decorso impedisce di esprimere il dissenso postumo
	- Il DL semplificazioni è intervenuto sull'art. 17-bis, prevedendo che quando per l'adozione di provvedimenti normativi e amministrativi è prevista la proposta di una o più amministrazioni pubbliche diverse da quella competente ad adottare l'atto, la proposta è trasmessa entro 30 gg dal ricevimento della richiesta da parte di questa ultima amministrazione. In tal caso lo schema di provvedimento è trasmesso all'amministrazione che avrebbe dovuto formulare la proposta


### Silenzio-diniego (categoria giurisprudenziale)
Oltre al silenzio-rifiuto e silenzio-assenso, parte della dottrina e della giurisprudenza riconosce una ==terza figura di inerzia== il silenzio diniego, riscontrabile quando la legge equipara a diniego il silenzio serbato sulla domanda dei privati:
- art. 53 c. 10 Dlgs 165/2001 (TUPI): l'autorizzazione, se richiesta per incarichi da conferirsi da Amministrazioni pubbliche, una volta decorso il termine per provvedere, si intende accordata. 
- 36 c. 3 DPR 380/2001 (TU Edil): sulla richiesta di permesso in sanatoria, il dirigente o responsabile del competente ufficio comunale si pronuncia entro 60 gg, decorsi i quali si intende rifiutata
- Art. 25 c. 4 L. 241/90 (accesso): decorsi 30 gg la richiesta s'intende respinta. In realtà quest'ultima ipotesi desta dubbi; in quanto si ritiene secondo l'impostazione più moderna che l'accesso concerna diritti soggettivi e l'inerzia della PA non è mancato esercizio del potere, ma inadempimento dell'obbligo di rispettare o soddisfare il diritto. Di conseguenza il GA non ordina l'adozione di un provvedimento, ma dispone direttamente l'esibizione dei documenti per i quali riconosce il diritto di accesso.

Mentre il silenzio mero lascia integro il potere di provvedere, sia pure tardivamente, il silenzio significativo, sostituendo ex lege il provvedimento esplicito, chiude il procedimento ed estingue il potere di provvedere,lasciando solo poteri di autotutela. 

Sul piano della tutela giurisdizionale, il silenzio mero apre la tutela alla cognizione delle situazioni soggettive spese nel procedimento e consente una decisione di condanna all'adozione del provvedimento.
Il silenzio provvedimentale non consente di utilizzare il rito speciale ex 31 e 117 cpa; sarà esperibile un'azione impugnatoria sottoposta a termine di decadenza, con sentenza demolitoria; problemi dato che la materia del contendere è asfittica poiché il silenzio (pur avendo valore di diniego) non ha il retroterra procedimentale, nè la veste formale nè la sostanza motivazionale tipica del provvedimento espresso
- Parte della dottrina contesta la categoria del silenzio-diniego come provvedimento tacito negativo (secondo gli schemi della volontà tacita o del valore legale significativo); quando il legislatore considera in chiave negativa il silenzio, l'unico silenzio è quello rifiuto - non viene ad esistenza alcun provvedimento. La previsione di ipotesi speciali serviva in passato ad evitare la necessità di previa diffida in mora della PA (onere oggi venuto meno con il nuovo art. 2 L. 241)
	- A sostegno di questa conclusione si osserva che nessuna norma generale disciplina l'istituto; ciò significa che il silenzio diniego non estingue il potere dell'Amministrazione di provvedere e che l'amministrazione può emanare l'atto tardivamente, soddisfacendo l'aspettativa del privato.
	- Inoltre si eviterebbe di applicare lo stringente termine decadenziale di 60 gg per l'annullamento, potendo il privato proporre il ricorso finché dura l'inerzia e, comunque entro un anno dalla presentazione dell'istanza (art. 2 L. 241/90)
- La giurisprudenza si attesta ancora su una posizione tradizionale affermando la natura decadenziale del termine di 30 gg per impugnare il diniego o il silenzio sull'istanza di accesso a documenti amministrativi ; da essa deriva che la mancata impugnazione del silenzio-rigetto preclude la reiterabilità dell'istanza stessa e la conseguente impugnazione del successivo comportamento omissivo, laddove quest'ultimo silenzio sia meramente confermativo del primo. A tale regola si può ovviare solo se la nuova domanda consegue a fatti nuovi e sopravvenuti e in relazione a ciò l'Amministrazione abbia proceduto ad eseguire apposita istruttoria e/o attività valutativa (CdS IV 2439/2015)

Ultima questione concerne il rapporto tra silenzio-assenso (che ha assunto oggi portata generale) e le previgenti ipotesi di silenzio-diniego (con valore di rigetto). Il problema è risolto per tabulas dall'art. 20 c. 4 l. 241/90 che ==esclude espressamente l'applicazione del silenzio assenso ai casi in cui la legge qualifica il silenzio dell'amministrazione come rigetto dell'istanza==.

### Silenzi procedurali, a contenuto procedimentale (artt. 16 e 17 L. 241)
Diversi da silenzio assenso e diniego, avente valore provvedimentale; i silenzi in esame si formano all'interno di un procedimento amministrativo complesso - in cui intervengono più PA.
Silenzio facoltativo (art. 16) e devolutivo (art. 17)

- mezzi di semplificazione dell'istruttoria procedimentale e acceleratori delle acquisizioni istruttorie coinvolgenti più organi od Amministrazioni.
- con tali mezzi, l'ordinamento consente all'Amministrazione di accedere alle fasi successive dell'iter procedimentale nonostante l'inerzia delle PA tenute ad adempiere a taluni inombenti endoprocedimentali. In definitiva, dunque, la legge consente così di fare a meno di una fase del procedimento, altrimenti necessaria, abilitando l'amministrazione procedente ad emanare il provvedimento (o fargli acquistare efficacia), nonostante l'inerzia di un'altra amministrazione chiamata ad esprimersi in una fase interna al procedimento che porta all'emanazione del provvedimento.
- gli artt. 16 e 17 dettano una disciplina specifica per l'acquisizione di pareri o valutazioni tecniche, per contemperare l'interesse all'acquisizione dell'atto con il rispetto del termine del procedimento di cui all'art. 2 L. 241.

- L'art. 16 prevede un silenzio facoltativo: la PA procedente può prescindere dal parere  che deve essere reso da un organo consultivo non espresso nel termine di legge
- L'art. 17 prevede una disciplina specifica per i pareri tecnici (in cui la valutazione non è di opportunità, ma attiene a considerazioni rese col supporto di scienze, arti e professioni extragiuridiche).
	- principio del silenzio-devolutivo: l'Amministrazione non può prescindere dalla valutazione tecnica richiesta, ma può acquisirla aliunde (organo diverso, purché dotato di capacità o competenze equivalenti ovvero ad istituti universitari, per ottenere la valutazione richiesta)
	- il risultato è il medesimo di cui all'art. 16 (salvaguardia della celerità dell'azione amministrativa), senza tuttavia sacrificare l'esigenza di rivolgersi a competenze specifiche per lo svolgimento dell'istruttoria, non potendo la PA procedere senza la valutazione tecnica richiesta dalla legge