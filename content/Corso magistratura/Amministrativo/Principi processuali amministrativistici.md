---
Fonti
- Codice del processo ammininstrativo (D.lgs. 104/2010)
- 111 Cost.
---

Principi generali del processo:
- Effettività della giurisdizione (art. 1 cpa): tutela piena ed effettiva delle posizioni garantite dal diritto sostanziale. Si declina in due accezioni
	1. Di non ostacolo: Il sistema nazionale dei rimedi giurisdizionali non deve rendere eccessivamente gravoso (rendendo difficile o creando discriminazioni) l'esercizio dei diritti attribuiti al singolo da norme sostanziali (nazionali o europee).[[Principi processuali amministrativistici#^f12a0e]]
	2. Di efficacia attiva: necessaria istituzione di un sistema di tutela giurisdizionale in grado di rendere tangibili i diritti. Occorre predicare, in positivo, che il sistema processuale sia efficiente e consenta al privato di ottenere agevolmente il bene della vita o l'*utilitas* sottesa al diritto azionato.
> A tale principio sono riconducibili le seguenti previsioni:
> - Art. 7 cpa: Concentrazione dinanzi al GA di ogni forma di tutela degli interessi legittimi e, nelle materie indicate dalla legge, dei diritti soggettivi.
> - Possibilità di condannare la PA al risarcimento per lesione di interessi legittimi
> - (Quasi) completezza di mezzi istruttori
> - Atipicità della tutela cautelare
> - Azione avverso il silenzio (art. 31) 
> - Regole in tema di pluralità di domande e di conversione delle azioni (art. 32)
> - Possibiltà per il GA di condannare la PA all'adozione delle misure idonee a  tutelare la situazione soggettiva (art. 34 c. 1 lett. c cpa); normativa nel giudizio di ottemperanza che consente al giudice di irrogare penalità pecuniaria per ogni violazione successiva o ritardo nell'esecuzione del giudicato
> - Art. 8 cpa: cognizione incidentale del GA (senza efficacia di giudicato) su tutte le questioni pregiudiziali o incidentali relative a diritti, la cui risoluzione sia necessaria per pronunciare sulla questione principale, anche in materie in cui non ha giurisdizione. [[Principi processuali amministrativistici#^7662a3]]
> 
- Parità delle parti, contradditorio e obbligo di leale collaborazione tra le parti per la realizzazione della ragionevole durata del processo (art. 2)
	- obbligo di notifica (a pena di inammissibilità) del ricorso tanto all'organo che ha emesso l'atto impugnato quanto ai controinteressati individuati nell'atto stesso (o almeno uno di essi), salvo l'obbligo di integrare il contraddittorio mediante ulteriori notifiche agli altri controinteressati che vengono ordinate dal giudice (artt. 27, 41 e 49 c.p.a.)
	- in nome della ragionevole durata sono previste: la possibilità di rito abbreviato alternativo per determinate materie (119 cpa), possibilità di decisioni in forma semplificate (74 cpa), procedimenti sommari di condanna al pagamento di somme pecuniarie (118 cpa)
	- Anche in sede amministrativa trova applicazione la L. 89/2001 (L. Pinto), con diritto al risarcimento del danno sia patrimoniale che non per mancato rispetto del ragionevole termine di durata del processo
- Dovere di motivazione del Giudice e di sinteticità degli atti sia del Giudice che delle parti (art. 3)
- Terzietà e imparzialità del giudice
- Doppio grado di giurisdizione, fondato sull'art. 125 Cost. ("Nella Regione sono istituiti organi di giustizia amministrativa di primo grado"), con impossibilità di attribuire ai TAR competenze in unico grado. Principio attuato con la L. 1034/1971.

Sono precipitati dei principi contenuti in norme costituzionali ed europee, sia comunitarie che derivanti dalla CEDU.

### Principio del divieto di abuso del processo
Fonti: art. 1175 c.c., 2 Cost, 88 c.p.c.

>Se un diritto consente al suo titolare di poterlo esercitare in modalità predeterminate (anche se rispettose della cornice legale), non deve svolgersi in modalità censurabili rispetto al principio di correttezza e buona fede o di leaeltà e probità e non deve dar luogo a una sproporzione ingiustificata tra vantaggio del titolare e sacrificio cui è soggetta la controparte.

Sanzione: denegatio actionis, rifiuto di tutela alla condotta abusiva (così impedendo il perseguimento del risultato). I rimedi che la discrezionalità del giudice ha creato nel tempo sono i seguenti:
- inammissibilità di domande e eccezioni
- liquidazione aggravata delle spese processuali (DL 90/2014)
- rimessione in termini nell'esercizio delle facoltà processuali
- reiezione del ricorso se il vizio del provvediimento è stato provocato dallo stesso comportamento del privato
- riduzione o negazione del danno

### Calculability delle decisioni
Esigenza di certezza nei rapporti amministrativi, perseguita mediante previsione di termini decadenziali per proporre azione dinanzi al GA, ha portato la giurisprudenza ad affermare importanti principi in tema di ==annullamento irretroattivo e prospective overruling==. [[Principi processuali amministrativistici#^85bf00]]
In questo quadro si inserisce anche il divieto di decisioni a sorpresa (art. 73 c. 3) e effetto parzialmente vincolante delle decisioni della plenaria (art. 99)

### Principi strettamente interni al processo
Artt. 63 e 64 c.p.a.
Riassumibili in due categorie:
1. Principi riguardanti promozione, delimitazione e impulso dell'attività processuale:
	- ==principio della domanda==: Il giudice non può attivarsi d'ufficio(*ne procedat judex ex officio*)[[Principi processuali amministrativistici#^d49f78|giurisprudenza]]; non può decidere oltre il thema decidendum (*ne eat judex ultra petita partium*), con due eccezioni:
		- possibilità dei motivi aggiunti in caso eccezionale in cui il ricorrente sia venuto a conoscenza di ulteriori vizi dopo la proposizione del ricorso
		- ricorso incidentale da parte del controinteressato
			- disponibilità della prova (principio dispositivo) secondo il peculiare ==modello acquisitivo==:  al potere dispositivo delle ==parti è riservato l'onere di offrire il c.d. principio di prova== (fornire solo uno schema, sia pure puntuale e attendibile, di ricostruzione dei fatti e di valutazione giuridica degli stessi), essendo poi ==rimesso al giudice il potere-dovere di acquisire gli elementi istruttori necessari per la definizione del giudizio== (64 c. 3 c.p.a.)
			- Un simile assetto è collegato alla centralità che assumono nel processo amministrativo le prove precostituite (in particolare i documenti sulla base dei quali il provvedimento è stato adottato) che normalmente sono in possesso della PA; i poteri istruttori ufficiosi rispondono all'esigenza di evitare che l'inerzia processuale dell'Amministrazione procedente possa ledere la possibilità di difesa del ricorrente (che non può accedere al materiale probatorio)
			- Tale ratio sembra oggi affievolirsi alla luce dei principi del contraddittorio procedimentale e del diritto all'accesso documentale . che consentono al privato di avere contezza dei fatti da provare prima del processo; inoltre, nel campo della tutela risarcitoria, è il solo privato ad avere conoscenza dei profili di danno patiti. Sicché sembra, almeno per queste ipotesi, necessario mutare regime in favore del principio dispositivo secco.
	- impulso processuale di parti: ad es. necessità di domandare fissazione dell'udienza dopo il deposito del ricorso (71 cpa) o, ancora, perenzione per inattività della parte protratta per oltre un anno (81 cpa)
2. Principi relativi alla struttura del giudizio
	- concentrazione: giudizio trattato in unica udienza anche se, potendo la decisione essere parziale o istruttoria, può verificarsi la prosecuzione dell'iter processuale
	- collegialità: trattazione della causa si svolge davanti al collegio, che ha ampi poteri di guida sostanziale (decide questioni sia principali che accessorie) e di guida formale (può ordinare la riunione dei ricorsi); il presidente del collegio ha invece poteri limitati (ordinatori e istruttori e eccezionalmente cautelaril, come la tutela monocratica del 56 cpa)
	- oralità: normalmente la causa è trattata oralmente in pubbliche udienze, salvo casi di procedimenti celebrati con rito camerale (87 cpa)

---
Giurisprudenza:
- Cons. Stato sez. IV 4403/2020: ribadisce l'autonomia degli ordinamenti nazionali da quello europeo in tema di processo, a patto che sia rispettato il parametro dell'equivalenza delle tutele.
- CGUE 205/2015 ha ribadito che le modalità processuali dei ricorsi intesi a garantire la tutela dei diritti spettanti ai singoli individui in forza del diritto UE non devono essere meno favorevoli a quelle che riguardano ricorsi anloghi di natura interna (==principio di equivalenza== delle tutele) né devono rendere praticamente impossibile o eccessivamente difficile l'esercizio dei diritti conferiti dall'ordinamento giuridico dell'UE (==principio di effettività==.) ^f12a0e La Corte ha aggiunto che per valutare se una disposizione ostacoli l'effettività della tutela occorre valutare il ruolo che detta disposizione ha nell'insieme del procedimento.
- C. cost. 304/2011: il c. 2 dell'art. 8, che invece riserva al GO le questioni pregiudiziali concernenti lo stato e la capacità delle persone, nonché l'incidente di falso non è incostituzionale per contrasto con i principi di effettività e ragionevole durata ^7662a3
- C. cost. 94/2017 ha ritenuto legittimo il termine decadenziale previsto dall'art. 30 c. 3 cpa per l'azione di risarcimento da lesione di interessi legittimi (120 giorni). In particolare, è corretto il bilanciamento tra effettività della tutela (3, 24, 111, 113 e 117 Cost in relazione a 47 CDFUE e 6 e 13 CEDU) e valori di certezza dei rapporti giuridici e tutela del bilancio pubblico (artt. 81, 97 e 119 Cost.)
- C. Cost. 353/2002: i principi di indipendenza e di imparzialità sono elemento essenziale alla intrinseca natura della giurisdizione, che si identifica nella sua posizione di terzo imparziale e nell'indipendenza istituzionale, quali che siano le parti in giudizio (compresa la PA)

Sul divieto di abuso del processo:
- Cass. SU 23726/2007: è inammissibile una domanda giudiziale fondata sul frazionamento artificioso di una pretesa creditoria unitaria
- Cass. Sez. I 10634/2000: ha disposto la liquidazione *una tantum* delle spese processuali in caso di atomizzazione in più ricorsi individuali di un originario ricorso collettivo
- Cons. St. IV 1209/2012 e IV 1478/2012: inammissibile l'appello proposto dalla PA quando, a fronte di pronuncia cautelare che le imponeva di ripetere la prova psico-attitudinale, abbia ammesso direttamente agli scritti il ricorrente - così creando un affidamento con una situazione di fatto determinata da una non corretta esecuzione della pronuncia giudiziale
- Cons. St. V 1904/2017 e 3856/2016: viola il generale divieto di *venire contra factum proprium* ed è pertanto inammissibile l'appello con cui si deduce il difetto di giurisdizione da parte dello stesso ricorrente che abbia adito quella giurisdizione. Si sanziona così una condotta dilatoria di matrice schiettamente opportunistica in contrasto con interesse pubblico alla concentrazione e alla ragionevole durata del processo.

- Ad. Plen 13/2017 e Ad Plen. 4 e 5/2019 ^85bf00

Sul principio della domanda:
- Cons. St. IV 1541/2017: nel processo amministrativo la domanda non è configurabile come vocatio in jus (citazione) a come vocatio judicis (ricorso): pertanto, il rapporto processuale si instaura non con la notifica del ricorso, ma con il deposito presso il giudice competente. ^d49f78
- Ad. Plen. 5/2015: il principio della domanda comporta anche il dovere di esaminare tutta la domanda, con conseguente divieto di assorbimento; da tale principio consegue inoltre anche la possibilità per la parte di graduare i motivi di ricorso con effetto vincolante per il giudice.
- Ad Plen. 4/2015: dal principio della domanda consegue il divieto di conversione ufficiosa della stessa da parte del giudice