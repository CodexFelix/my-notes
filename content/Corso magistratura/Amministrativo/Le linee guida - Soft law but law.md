Le fonti secondarie hanno conosciuto un rinnovato protagonismo, con riferimento all'espansione di strumenti di regolazione flessibile (c.d. soft law). Sviluppi delle *tertiary rules* della *lex mercatoria*, che si connotano in funzione della debolezza della base legale (si parla di atti no law, para-law e pre-law).
Passaggio dal principio dura lex sed lex a soft law but law.

Fenomeno di =="fuga dal regolamento" ==ha come principale esempio le ==linee guida dell'ANAC==, previste dall'art. 213 cod. contratti pubblici, d.lgs. 50/2016. La norma contemplava tali atti come strumenti di attuazione del nuovo codice dei contratti.

L'ANAC ha approvato 15 linee guida, dalla prima sui Servizi di ingegneria (2016) all'ultima sulla Gestione dei conflitti di interesse (2019).
- Soft law, fissano degli obiettivi - precetti incompleti - che consentono l'integrazione da parte della PA e delle alternative di scelta tra più soluzioni.
Sono comunque giuridiche (but law)? Vanno distinte: 
- le linee guida che sono recepite con regolamenti ministeriali, sono regolamenti a tutti gli effetti (normative quindi)
- Linee guida vincolanti adottate dall'ANAC, non hanno valenza normativa (tipica dei regolamenti) e sono sostanzialmente degli atti amministrativi generali di regolazione assimilabili a quelli delle Autorità amministrative indipendenti, ma con questi presentano delle peculiarità:
	- Gli atti di regolazione delle Authorities (atti amministrativi generali) si caratterizzano per la tenuità del principio di legalità: per l'alta tecnicità delle materie, la legge si limita a fissare uno scopo lasciando ampio potere alle Autorità di sviluppare le modalità di esercizio del potere stesso.
	- Le linee guide ANAC costituiscono, pertanto, un vero e proprio *tertium genus* (distinto tanto dal regolamento quanto dall'atto generale).
	- Hanno efficacia normativa *erga omnes* in quanto fonti del diritto 
	- Assumono importanza le garanzie procedimentali e di qualità della regolazione, già ritenute valide per le Autorità indipendenti, in ragione della natura "non politica" ma tecnica e amministrativa di tali organismi e della necessità di pareggiare la flessibilità del principio di legalità sostanziale con un più forte rispetto della legalità procedimentale
		- Fase di consultazione preventiva;
		- l'esigenza di dotarsi di strumenti quali Analisi impatto regolazione (AIR) e ex post Verifica impatto regolazione (VIR)
		- Necessità di adottare tecniche di codificazione, mediante la concentrazione in "testi unici integrati"
	- La natura di atto amministrativo delle linee guida ne consente la giustiziabilità dinanzi al GA, non con lo strumento della disapplicazione, ma con quello dell'impugnazione - con le stesse coordinate valevoli per i bandi [[Sindacato giurisdizionale sui bandi di gara]]



La natura non normativa delle linee guida è stata ritenuta sulla base dei seguenti argomenti:
1. Argomento del nomen (linee guida)
2. Del soggetto (autorità indipendente)
3. Flessibilità/Elasticità, scarsa cogenza del precetto
4. Settorialità e Tecnicità, non politicità dell'atto

Argomenti non convincenti per certa dottrina.(Morbidelli):
1. La giurisprudenza costtiuzionale ha da sempre affermato l'irrilevanza del criterio nominalistico o onomastico per la caratterizzazione normativa degli atti. Si pensi alle circolari che sono considerati regolamenti quando hanno un efficacia innovativa dell'ordinamento o alle circolari di necessità che dispongono per un caso concreto, ma dove regolino precetti destinati a rimanere nel tempo, sono ritenuti sostanzialmente regolamentari. Direttive, normalmente fissano obiettivi, ma quando dettagliate sono vincolanti (self-executing nel diritto europeo)  
2. La necessità di investitura democratica degli organi normativi (Governo legittimato dal Parlamento e Regioni e Comuni che sono elettorali) esprime una concezione largamente superata. La legislazione e giurisprudenza prevedono una pletora di ipotesi di regolamenti emanati da enti non territoriali, autarchici, autorità indipendenti. Non c'è un deficit democratico nella mancanza di elettività popolare, in quanto la natura tecnica della questione non richiede decisioni politiche. Anzi, può evitare la tirannia della maggioranza. La concezione democratica è comunque garantita dalla riserva di legge attributiva di poteri e fissativa di criteri sufficientemente vincolanti.
3. Atipicità (o elasticità) contenutistica è riscontrabile anche nei regolamenti. Solo le leggi sono formali nei requisiti e nelle procedure; i regolamenti sono totalmente ignorati nella Costituzione e interessati dalla L. ordinaria del 1926.
4. La flessibilità non esclude la vincolatività (altrimenti i principi costituzionali non sarebbero norme, o clausole generali come la buona fede non sarebbero norme), ma necessita di concretizzazione. Peraltro spesso le linee guida fissano precetti cogenti (soft law but law)
5. Quanto alla natura tecnica e alla mancanza di innovatività politica, le linee guida disciplinano esattamente le stesse materie regolate dal precedente Regolamento Unico degli Appalti del 2006 (che è pacificamente ritenuto atto regolamentare, quindi normativo). La delega legislativa sulle linee guida, poi, è totalmente in bianco, non limitata alle scelte fatte dalla legge, ma anche sostitutiva delle stesse. Le linee guida contengono, quindi, scelte politiche di valore connotate da ==generalità, astrattezza e innovatività==.


Vi sono,poi, le ==linee guida non vincolanti==,  assimilabili alle circolari interpretative, che dettano un indirizzo all'attività e i comportamenti degli operatori del settore, consentendo comunque alla PA uno spazio di interpretazione, ma anche di discostarvisi. Tuttavia pongono un obbligo alla PA di adeguarsi o di spiegare il discostamento (comply or explain). 
Sono quindi parametri di legittimità non vincolanti.