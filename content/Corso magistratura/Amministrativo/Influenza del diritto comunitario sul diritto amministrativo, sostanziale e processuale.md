### Influenze sostanziali
1. ==Sopravvive l'interesse legittimo==? L'ordinamento comunitario non conosce la distinzione tra diritto soggettivo e interesse legittimo; inoltre, i principi di effettività delle tutele e non discriminazione impongono una tutela piena ed effettiva ad ogni posizione creata dall'ordinamento comunitario - apparentemente incompatibile con la deminutio di tutela conseguente alla riqualificazione in termini di interesse legittimo
	- Sì, la CGUE ha escluso recisamente la necessità che il diritto comunitario si spinga sino a sindacare le scelte nazionali in punto di qualificazione delle posizioni giuridiche soggettive e di conseguente designazione del giudice competente nel GA
	- L'importante è che dalla qualificazione e dalla devoluzione ad un giudice diverso dal GO non derivi una difficoltà o impossibilità di tutela efficace.
	- L'interesse legittimo ha quindi natura sostanziale e pari dignità del diritto soggettivo. Di conseguenza le leggi di riforma del procedimento e processo amministrativo (culminate nel cpa) ne hanno ampliato il bagaglio di tutele.
2. ==Nozione sostanziale e teleologica di PA==
	- un ente è pubblico solo in funzione delle finalità perseguite dal diritto comunitario nei singoli settori di disciplina.
	- principio di neutralità delle forme giuridiche: con conseguente superamento del tabù dell'incompatibilità della nozione di PA con la veste societaria
	- la nozione di PA assume carattere elastico, potendosi espandere e restringere variamente a seconda delle finalità di volta in volta perseguite dal legislatore comunitario. Sicché uno stesso soggetto può avere natura pubblica per certi fini ed istituti e privatistica per altri
		- es. nel pubblico impiego è stata ristretta la nozione di PA il cui impiego è riservato eccezionalmente ai soli cittadini nazionali, in deroga alla libertà di circolazione e stabilimento (art. 38 DLGS 165/2001, solo nei settori che implicano esercizio diretto di pubblici poteri o attengono alla tutela dell'interesse nazionale; si v. Ad. Plen. 9/2018 sulla possibilità di nominare cittadini stranieri come direttori di musei nazionali)
		- es. negli appalti pubblici, a fini pro-concorrenziali, si adotta una nozione sostanziale di PA, ricomprendente anche soggetti formalmente privati che tuttavia sono assoggettati all'influenza dominante di una PA. Questo per evitare che le PA eludano le regole comunitarie attraverso la creazione di soggetti formalmente privati ma sotto il loro decisivo controllo (art. 3 Dlgs 50/2016, nozione di stazione appaltante - soggetti privati equiparati quoad materiam quali organismi di diritto pubblico, imprese pubbliche e società pubbliche)
		- si. v. art. 29 e 22 L. 241/90; art. 7 c 2 cpa
3. Principi generali sull'azione amministrativa
	- buona amministrazione (CDFUE art. 41), marco-diritto a cui si riconnettono una serie di sotto-diritti: principio di imparzialità, ragionevole durata del procedimento, contraddittorio, trasparenza (e accesso), obbligo di motivazione delle determinazioni amministrative.
	- certezza del diritto e tutela del legittimo affidamento (legitimate expectation) - privo di base normativa, elaborato dalla giurisprudenza UE. Esso comporta un limite ai principi di primazia del diritto comunitario e della legalità formale, che possono cedere dinanzi alla stabilità dei rapporti giuridici determinando l'intangibilità di un provvedimento attributivo di vantaggio al privato che, grazie al decorso del tempo, confidi legittimamente nella sua stabilità
	- proporzionalità (art. 5 c. 4 TUE e Prot. 2 all. Trattaato Lisbona)
4. Contrasto dell'atto amministrativo con norma comunitaria, bisogna distinguere tipologia di contrasto
	- con norma direttamente applicabile
		- violazione immediata (contrasto diretto): l'adesione alla tesi monistica induce a ritenere che l'atto amministrativo sia soggetto al medesimo regime applicabile alla violazione di norme di matrice nazionale. Di conseguenza, il vizio va ricondotto alla categoria dell'illegittimità per violazione di legge (21-octies L. 241/90) con conseguente annullabilità da dedurre innanzi al GA entro il breve termine di decadenza. A sostegno di tale soluzione depone il testo originario del disegno di legge di riforma dell'art. 21-octies, che includeva tra le cause di annullabilità anche la violazione di disposizioni di fonte comunitaria
		- mediata, occorre distinguere tra norma interna regolatoria (atto adottato in base ad essa sarà annullabile) e attributiva del potere (nullo per carenza di potere, dato che a seguito della disapplicazione il provvedimento sarà da considerarsi adottato in difetto assoluto di attribuzione) (C. St. 35/2003)
		- pertanto, il rimedio è quello dell'invaliidità e sono superate le tesi della disapplicazione del provvedimento invalido (che creerebbe una discriminazione alla rovescia, con maggior tutela del diritto europeo rispetto a quello nazionale), della nullità per carenza di potere (fondata sulla tesi dualistica dei rapporti tra ordinamenti), della nullità virtuale.
		- la CGUE nella sentenza Santex Spa del 2003 ha ritenuto compatibile con il diritto UE il rimedio dell'annullamento alle violazioni del diritto UE, che anzi risponde ad esigenze di certezza dei rapporti giuridici. D'altra parte anche i provvedimenti delle istituzioni UE sono sottoposti ad un regime analogo a quello previsto per l'annullamento interno
	- Norme non self-executing, non possono assurgere a parametro di legittimità dell'azione amministrativa.
		- anteriormente alla loro attuazione, la PA è chiamata ad interpretare la disciplina nazionale nel senso più possibile conforme al diritto UE
		- dopo l'attuazione, è parametro di legittimità e quindi il provvedimento è annullabile. Se la legge di attuazione non è conforme a quella UE, il giudice ai sensi dell'art. 117 c. 1 Cost. dovrà sollevare questione di legittimità costituzionale della legge e l'atto seguirà le sorti dell'atto anticostituzionale
5. L'autotutela su atto amministrativo antieuropeo (in quanto tale annullabile) non è obbligatoria, ma discrezionale al pari dell'atto illegittimo. E' necessaria quindi l'esistenza di un interesse pubblico attuale e concreto diverso dal mero ripristino della legalità violata.
	- ==CGUE Kuhne Heitz== (2004), relativa a un atto ormai consolidatosi per scadenza dei termini di ricorso o per formazione del giudicato, su cui sia intervenuto ius comunitario superveniens (nella specie una successiva sentenza della CGUE). ==La Corte ha statuito che i valori della certezza del diritto e di tutela del legittimo affidamento== rappresentano principi generali del diritto UE, e che ==l'esigenza di massima applicazione del diritto comunitario non può prevalere incondizionatamente su di essi==, al punto di esigere una revisione dei c.d. rapporti esauriti, violando il legittimo affidamento e la certezza del diritto.  Ne consegue che il diritto UE, in linea di principio, non esige che un organo amministrativo sia obbligato a riesaminare una decisione amministrativa definitiva che pure risulti essere stata adottata in violazione del diritto comunitario
	- Un obbligo di riesame può ravvisarsi solo ove ricorrano le seguenti condizioni: l'organo amministrativo disponga del potere di ritornare sulla decisione; che la decisione sia divenuta definitiva a seguito di sentenza di giudice di ultima istanza; che tale sentenza sia fondata su un'interpretazione che, alla luce di una sentenza successiva della CGUE risulti errata, senza che la CG sia stata adita in via pregiudiziale; che l'interessato si sia rivolto all'organo amministrativo sollecitando l'autotutela immediatamente dopo essere stato informato della summenzionata giurisprudenza.
	- La sentenza conferma che il diritto comunitario, lungi dall'esigere un obbligo di riesame, ==si limita a ribadire i principi di equivalenza ed effettività dei rimedi giurisdizionali==.
	- L'obbligo di riesame ad ogni modo non equivale ad un obbligo di annullare o modificare il provvedimento, dato che è comunque rimesso alla considerazione di tutti gli interessi coinvolti dal provvedimento
6. Si assiste a forme di amministrazione diretta da parte delle istituzioni europee, così superando il modello di mera integrazione ordinamentale a esecuzione "indiretta", per cui l'attività dell'Unione è essenzialmente di carattere legislativo-normativo, mentre l'esecuzione delle politiche e delle norme comunitarie è decentrata in capo agli Stati.
	- principio di separazione: divisione delle funzioni amministrative tra l'Unione e gli Stati; nel caso di funzioni assegnate all'UE si assiste ad un'esecuzione "diretta" delle politiche e normative comunitarie da parte degil organi europei, con conseguente tutela giurisdizionale affidata agli organi giudiziari dell'UE.
	- principio di cooperazione: intervento congiunto di più amministrazioni sia statali che europee, tutte funzionalmente competenti, che sono contitolari del procedimento e compartecipano all'adozione del provvedimento.
7. Procedimenti amministrativi compositi, frutto di co-amministrazione:
	- procedimenti top-down, in cui l'azione muove dall'alto: prende l'avvio a livello comunitario e si conclude a livello nazionale. Es. ipotesi di recupero di aiuti di Stato illegittimamente erogati, in cui la statuizione viene assunta dalla Commissione europea, mentre il recupero concreto è demandato alle autorità nazionali (107 TFUE); o ancora procedimento di assegnazione marchio di qualità ecologica, per cui una prima fase comunitaria di fissazione dei criteri e requisiti ad opera di un Comitato incaricato dalla Commissione segue una successiva fase nazionale che prende avvio con la presentazione della domanda di assegnazione da parte degli interessati
	- procedimenti bottom-up: es. domande di agevolazioni presentate all'amministrazione nazionale, che ne cura l'istruttoria e le trasmette alla Commissione; procedimento per la registrazione di marchio DOP
	- misti: in cui le autorità nazionali e comunitarie intervengono plurime volte, sì che non sono riscontrabili due distinte fasi ma plurimi e vicendevoli passaggi. Si pensi alla procedura di immissione in commercio degli OGM (direttiva 18/2001 CE)
- Giudice competente: si segue la soluzione mediana che distingue in base alla natura vincolante o meno dell'atto endoprocedimentale (non quindi le tesi della separatezza, che ritiene ogni atto endoprocedientale impugnabile davanti al giudice competente per l'autorità che lo ha emesso e neppure quella della unitarietà, che ritiene competente il giudice dell'ordinamento cui appartiene l'autorità che ha emanato il provvedimento finale)
	- sent. Berlusconi Fininvest (2018): nei procedimenti bottom-up se la decisione finale spetta all'istituzione Unionale che non è vincolata agli atti preparatori o proposte avanzate dalle autorità nazionali, competenza esclusiva ex 263 TFUE del Giudice europeo. 
		- se invece l'atto emanato dall'autorità nazionale è tappa necessaria di un procedimento di adozione dell'atto, limitando fortemente la discrezionalità delle istituzioni dell'Unione, la competenza sarà del giudice nazionale
	- resta controverso il caso di procedimento top-down in cui la decisione finale spetti all'autorità nazionale (caso di meri atti preparatori o proposte non vincolanti). In questo caso, infatti, pare difficile sostenere la soluzione della sentenza Fininvest, dato che l'art. 263 TFUE riserva esclusivamente alla CG la competenza a conoscere sulla validità degli atti dell'Unione

### Influenze processuali
- Il principio generale è quello dell'==autonomia processuale degli Stati membri== (art. 19 TUE), con alcuni limiti dati da:
	- divieto di discriminazione (la tutela accordata dall'ordinamento nazionale alle posizioni soggettive di fonte comunitaria non può essere inferiore a quelle di fonte nazionale)
	- effettività della tutela
	- nel settore degli appalti, la necessità di uniformità ed efficacia di tutela, per l'importanza economica del settore e la frequenza di violazioni nonché la necessità di meccanismi dissuasivi, ha imposto l'adozione di direttive processuali c.d. "ricorsi" (2007/66, che ha sostituito le precedenti direttive 89/665)-
- La scelta di riqualificare le posizioni di derivazione comunitaria in interesse legittimo non è di per sé censurabile, come non lo è la fissazione del riparto di giurisdizione basata sulla ==dicotomia diritto soggettivo-interesse legittimo==. ==Ciò che rileva è che da detta qualificazione non derivi un vulnus ai principi comunitari di pienezza ed effettività della tutela giurisdizionale==. A seguito del codice del processo amministrativo si è giunti a un definitivo riconoscimento dell'interesse legittimo quale posizione giuridica di natura sostanziale, diversa dal diritto soggettivo per struttura, ma parimenti degna di una tutela giurisdizionale piena ed effettiva ex 24 Cost. per assicurare la realizzazione dell'interesse sostanziale ad esso sotteso
	- ==Cade il dogma dell'irrisarcibilità dell'interesse legittimo==: dapprima riconosciuto dalla disciplina in tema di contratti pubblici (art. 13 L. 142/92, attuativo delle due direttive comunitarie ricorsi, oggi abrogato), poi in via generale per via pretoria dalle SU 500/99, poi in via normativa dall'art. 7 l 205/2000 e in fine dall'==art. 30 c.p.a.==
	- L'influenza comunitaria ha avuto un ruolo decisivo anche quanto alla prova dell'elemento soggettivo della responsabilità aquiliana della PA, ricostruita sulla falsariga di quella delle Istituzioni europee e delle PA per atto anticomunitario, in termini di responsabilità oggettiva (al ricorrere di tre condizioni: violazione di rango superiore attributiva di un diritto al singolo, carattere grave e manifesto della violazione, nesso di causalità tra violazione e danno subito)
- Ampliamento delle azioni esperibili dinanzi al GA e atipicità delle tutele: di risarcimento del danno anche in forma specifica (30 cpa), di condanna avverso il silenzio (31), di esatto adempimento (34 c. c cpa), di nullità provvedimentale (31 c. 4 cpa). Atipicità nel 34 cpa (Plen. 3/2011 e 15/2011) e nel 24 Cost.
- Potere cautelare oggi divenuto atipico e non più limitato alla sola sospensione dell'efficacia: art. 55 cpa. Il cpa ha anche introdotto una forma di ==tutela cautelare ante causam== nel 61 cpa per il settore dei contratti pubblici
- Poteri istruttori: recependo i moniti communitari e sviluppando i germi di novità già presenti nella L. 205/2000, ==il cpa ha previsto una disciplina dell'istruzione probatoria completa e uniforme, ammettendo l'assunzione di tutti i mezzi di prova del processo civile, esclusi l'interrogatorio formale e il giuramento==

Il giudicato nazionale in contrasto con il diritto comunitario: il principio di primazia è tale da vincere anche la forza del giudicato, imponendo la sua revisione in senso comunitariamente conforme?
- La giurisprudenza comunitaria (CG 2014, Impresa Pizzarotti) è nel senso di riconoscere generale ==prevalenza al principio di intangibilità del giudicato su quello di primazia del diritto comunitario==,; il principio di intangibilità è proprio anche dell'ordinamento dell'Unione e si pone a presidio di valori quali certezza e stabilità dei rapporti giuridici, inclusi fra i principi del diritto comunitario. Al fine di garantire la stabilità dei rapporti giuridici e una buona amministrazione della giustizia, è essenziale che le decisioni giurisdizionali divenute definitive (per scadenza dei termini o esaurimento delle vie di ricorso) non possano più essere messe in discussione. Il diritto dell'UE non impone ai giudicii nazionali di disapplicare le norme nazionali che fissano il giudicato
- Se però le norme processuali nazionali prevedono la possibilità per il giudice nazionale di ritornare sulla decisione, allora tale possibilità dovrà essere esercitata al fine di rendere la suddetta statuizione conforme al diritto comunitario. Si afferma così il principio già stabilito in materia di autotutela dalla sent. Kuhne & Heitz, per cui non viene compromessa l'autonomia processuale degli Stati membri, tuttavia si richiede una funzionalizzazione dei rimedi già esistenti secondo i principi di effettività e non discriminazione
- Fa eccezione il solo caso, del tutto peculiare, affrontato dalla Sentenza Lucchini (2007) in cui vengano in rilievo i principi che disciplinano la ripartizione delle competenze tra Stati membri e UE in materia di aiuti di Stato. La CG ha infatti statuito che il diritto dell'UE osta all'applicazione delle disposizioni nazionali (come il 2909 cc) che consacrino l'intangibilità del giudicato laddove la loro applicazione impedisce il recupero di un aiuto di Stato concesso in violazione del diritto UE e dichiarato incompatibile con il mercato comune da una decisione della Commissione europea divenuta definitiva.
- Il giudicato anticomunitario non è revisionabile: gli artt. 395 e 396 cpc, cui rinvia l'art. 106 cpa non contemplano quale causa di revocazione della sentenza la contrarietà al diritto comunitario. Tale mancanza non può costituzionalmente illegittima per violazione degli artt. 117, 111 e 24 Cost. (come è stato affermato già per il diritto CEDU da C. Cost. 123/2017)
- La giurisprudenza ha comunque cercato di piegare alcuni strumenti processuali interni quanto meno all'esigenza di prevenire ex ante la formazione del giudicato:
	- il ricorso per Cassazione per motivi inerenti alla giurisdizione (111 c. 8 Cost.), piegato anche per ipotesi diverse dai conflitti esterni di giurisdizione, esteso quindi anche agli errores in procedendo o in iudicando (quindi attinenti non all'an ma al quomodo della giurisdizione) che abbiano determinato un radicale stravolgimento delle norme di rito tali da ridondare in denegata giustizia (ad es. omesso rinvio pregiudiziale ex 267 TFUE da parte del giudice di ultima istanza; o ancora il caso in cui il Cons. St. neghi l'esame del merito della domanda facendo applicazione di una norma processuale contrastante con una disposizione comunitaria direttamente applicabile che, nell'interpretazione fornitane dalla CG, tale esame di merito avrebbe al contrario consentito) SU 31226/2017
		- a tale tentativo della Cassazione di assicurare la conformità delle sentenze al diritto comunitario, si è tuttavia opposta la Corte Costituzionale che nella sent. 6/2018 ha ribadito la nozione tradizionale di "limiti esterni" alla giurisdizione, escludendo da essa quei casi di errores in procedendo o iudicando che diano luogo a sentenze "abnormi" o anomale ovvero ad uno stravolgimento anche radicale delle norme di riferimento tale da determinare un rifiuto aprioristico di giustizia.
	- Il Consiglio di Stato ha valorizzato le peculiarità del giudicato amministrativo, quale giudicato ==a formazione progressiva==: un importante ruolo può essere svolto dal ==giudice d'ottemperanza==, che può interpretare la sentenza portata ad esecuzione in maniera più conforme possibile al diritto comunitario (Plen. 11/2016: le pronunce pregiudiziali interpretative della CGUE vanno considerate alla stregua di vere e proprie sopravvenienze normative, dato che hanno la stessa efficacia vincolante delle disposizioni interpretate)