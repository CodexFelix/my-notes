Un nuovo concetto di invalidità basata sull'incidenza effettiva dell'illegittimità sul rapporto amministrativo (cd "influenza")

La giurisprudenza amministrativa già da tempo aveva riconosciuto la categoria delle "violazioni formali", animata dal proposito di non ostacolare l'azione della PA con interpretazioni troppo rigorose delle norme che ne disciplinano lo svolgimento: numerosi sono gli esempi di decisioni manifestamente ispirate alla finalità di privilegiare il risultato più che la forma dell'attività amministrativa:
- ad es. era ritenuta mera irregolarità l'omessa indicazione del responsabile del procedimento
- l'omessa indicazione del termine e dell'autorità cui è possibile ricorrere avverso il provvedimento (art. 3 c. 4 L. 241)
- l'omessa comunicazione di avvio del procedimento amministrativo (art. 7 L. 241) qualora: la partecipazione fosse priva di utilità per la tutela delle situazioni giuridiche soggettive e interessi dedotti in giudizio dal ricorrente; l'interessato abbia avuto aliunde piena conoscenza della pendenza del procedimento e vi abbia potuto partecipare; il procedimento sia stato avviato su istanza di parte; o l'adozione del provvedimento sia doverosa oltre che vincolata.
- in caso di difetto o mancanza di  motivazione (violazione art. art. 3 L. 241) la giurisprudenza è da sempre orientata a considerare ininfluente tale vizio qualora verta su atti vincolati, e di amettere la convalida in corso di giudizio

L'art. 21-octies c. 2 ha proceduto al totale recepimento della precedente elaborazione giurisprudenziale.
La norma si inserisce nella consolidata tendenza di tutti gli ordinamenti comunitari a espungere dal novero delle cause di annullamento i vizi solo formali: si pensi alla legge tedesca sul procedimento amministrativo del 1976;


### L'art. 21-octies c. 2: ratio, ambito applicativo e natura
Si articola in due proposizioni:
- nella prima indica le violazioni che non danno luogo ad annullabilità (procedimento o forma degli atti), nel caso di atti vincolati
- specifica disciplina per la mancata comunicazione di avvio del procedimento: ove la PA dimostri in giudizio che il contenuto non avrebbe potuto essere diverso da quello in concreto adottato tale vizio non produce annullabilità (quindi anche attività discrezionale, non solo vincolatla)

Disposizione espressione del generalissimo principio di conservazione dell'atto giuridico, finalizzato alla riduzione degli elevati costi dell'invalidità, cui si ispirano altre norme (es. art. 156 cpc - sugli atti processuali)
Si abbatte così il dogma della natura intrinsecamente imperativa di tutte le disposizioni, sostanziali e procedimentali, regolative dell'attività della PA - la cui violazione dava luogo automaticamente all'annullabilità del provvedimento, anche in presenza di un minimo scarto tra l'atto e il corrispondente modello legale, tale da non compromettere la sostanziale correttezza dispositiva della determinazione amministrativa di volta in volta emanata.
Oltre a derogare la relazione biunivoca tra illegittimità ed annullabilità, la norma riduce sensibilmente l'area applicativa dell'annullabilità, che opererà solo in caso di influenza dell'illegittimità sull'esito della procedura

C. Cost. 58/2017 si è recentemente pronunciata sull'inapplicabilità del 21-octies c. 2 al il difetto di motivazione, che non può essere assimilato in alcun modo alla violazione di norme procedimentali o vizi di forma, costituendo la motivazione del provvedimento, il presupposto, il baricentro e l'essenza stessa del legititmo esercizio del potere amministrativo. 

- Vizio di incompetenza relativa rientra tra i vizi di forma/procedimento di cui al c. 2 del 21-octies? 
	- I giudici amministrativi hanno ritenuto di no, sull'assunto che non riguarda la forma del provvedimento, ma l'investitura sostanziale del potere (Ad. Plen. 5/2015). In particolare la giurisprudenza ha evidenziato che in nessun caso può essere ricondotto ai vizi del procedimento o dela forma, esendo questi utlimi dei casi di violazione di legge e avendo il Legislatore del 2005 conservato la tripartizione (quindi la separazione) dei vizi del provvedimento
	- Conclusione che suscita delle perplessità evidenziate da dottrina e parte della giurisprudenza: il diritto UE ricomprende nel concetto di forma ogni violazione che non incida sulla sostanza della decisione e quindi non sia indice di cattivo uso del potere sostanziale; poi la ratio della norma, volta ad evitare inutili annullamenti giurisdizionali quante volte il provvedimento, pur se adottato da organo non perfettamente competente sia perfettamente giusto e anzi assolutamente vincolato nella logica legislativa e corrispondente all'interesse pubblico

- E' applicabile il 21-octies c. 2 al difetto di preavviso di diniego? La giurisprudenza consolidata è ormai consolidata in senso affermativo (C St III 1156/2019)

### Natura giuridica della norma
Diverse le tesi in campo:
1. Atto irregolare. Non sostenibile in l'atto irregolare riguarda vizi privi di rilevanza giuridica (imperfezioni minori che non ledono alcun interesse rilevante giuridicamente), ex ante inidonei a precluderne la correttezza sostanziale, mentre in questo caso il giudizio è ex post circa la forma dell'esercizio del potere che hanno una rilevanza per l'esercizio dei diritti del cittadino alla partecipazione del procedimento
2. Raggiungimento dello scopo (al pari del 156 c. 3 cpc). Tuttavia, la norma del 156 è eccezionale (riguarda solo gli atti processuali). In questo caso non si tratta di raggiungimento dello scopo (ossia la partecipazione al procedimento nonostante l'omessa comunicazione), ma di correttezza della decisione
3. Sanatoria, nel senso che la verifica del giudice produrrebbe una sanatoria. Anche questa posizione non è pienamente condivisibile, perché la sanatoria è una sopravvenienza che supera il vizio - mentre qui il vizio è originariamente inidoneo a incidere sulla correttezza della decisione.
4. Appare quindi più corretto chiedersi se si tratti di norma sostanziale o processuale: sostanziale o processuale?
	1. Secondo un'impostazione (Cons. St. 4218/2014) il provvedimento è illegittimo, invalido, annullabile (ad es. dalla PA in autotutela), ma non da parte del giudice, poiché il privato non ha interesse a ricorrere sapendo che il provvedimento, dopo l'annullamento del giudice, sarebbe reiterato dalla PA nel suo medesimo contenuto. Questa impostazione è avvalorata dalla circostanza che in origine la norma operava solo nel processo, mentre ai fini dell'annullamento d'ufficio, questa norma non c'era. Tuttavia la riforma Renzi ha introdotto norma analoga nel 21-nonies, a dimostrazione  che la regola non è processuale ma sostanziale di generale non invalidità del provvedimento; inoltre una norma processuale che presupponesse iuris et de iure che il privato non ha interesse ad impugnare (come si ritiene faccia secondo questa tesi il 21-octies c. 2) sarebbe incostituzionale in quanto in contrasto con gli artt. 24, 103 e 113 Cost.
	2. Secondo altra, preferibile, impostazione (sostenuta da C. St. 1307/2007), il provvedimento è illegittimo, ma non invalido, illegittimo ma non annullabile. Il provvedimento, per essere invalido, ha bisogno di due caratteristiche: la difformità alla legge e l'inefficacia come sanzione. L'art. 21-octies c. 2 ha quindi introdotto una nuova forma di invalidità che è strettamente connessa ad una nuova nozione di interesse legittimo e a un nuovo concetto di giudizio amministrativo sul rapporto e non più sull'atto. ==Per essere invalido non è sufficiente un vizio di legittimità, ma è necessario che questo abbia inficiato in modo influente la soluzione== e abbia determinato un esito sostanzialmente ingiusto per il privato. Per tal via si riconosce all'art. 21-octies la natura di norma sostanziale, muovendo dalla considerazione che il linguaggio del c. 2 è perfettamente omogeneo a quello del c. 1, che elenca i vizi rientranti enlla categoria dell'annullabilità (pacificamente una nozione sostanziale di disciplina dell'atto). In questo senso, ==il c. 2 avrebbe la funzione di delimitare l'operatività dell'annullabilità==.
> Le due tesi producono esiti differenti nel giudizio di impugnazione: se la si ritiene norma sostanziale, l'esito sarà la reiezione o l'accoglimento parziale ex 34 c. 3 cpa (ai soli fini risarcitori); viceversa se si ritiene una norma processuale, l'esito sarà l'inammissibilità per difetto di interesse.

Preferibile è quindi la seconda e ultima tesi, per cui nel diritto amministrativo si  è introdotta una nuova categoria (distinta da invalidità ed irregolarità): quella dell'atto illegittimo ma non invalido per violazione di una norma che disciplina la fattispecie.


