Premessa la natura "ibrida" dei regolamenti (atti formalmente amministrativi ma sostanzialmente normativi), occorre verificare la tutela giurisdizionale assicurata nei loro confronti

#### Sindacato di costituzionalità
- I regolamenti sono sottratti al sindacato di Costituzionalità: l'art. 134 Cost. lo restringe alle sole fonti primarie. Ciò non esclude la possibilità di un sindacato ==indiretto== da parte della Consulta, per il tramite della legge sulla cui base sono stati adottati, nei seguenti casi:
	- legge autorizzativa di potestà regolamentare in materia coperta da riserva di legge assoluta, o legge autorizzativa non sufficientemente delimitativa in materia coperta da riserva relativa. In questi casi la pronuncia di incostituzionalità travolge anche il regolamento
	- Dottrina del diritto vivente di origine regolamentare: la Legge (di per sè non incostituzionale) riceve attuazione mediante un regolamento incostituzionale (che le conferisce un significato contrario a Costituzione). La legge è dichiarata incostituzionale nella parte in cui consente che un regolamento le conferisca un significato contrario a Costituzione.
	- Conflitti di attribuzione (Stato-Regioni), non di costituzionalità delle leggi, che non esclude, ma si aggiunge, a quello del G.A. di legittimità.

#### Tutela dinanzi al G.O.
Il sindacato del GO sulla legittimità dei regolamenti avviene ==incidentalmente==, se la questione oggetto del giudizio attiene non al regolamento ma a diritti soggettivi. La legittimità del regolamento è solo presupposto della controversia.
- Il GO, in forza dei limiti interni alla giurisdizione ordinaria (artt. 4 e 5 L.A.C.) ==ha solo il potere di disapplicare== gli atti amministrativi che ritiene illegittimi. Egli decide prescindendo dall'atto amministrativo ritenuto illegittimo (che viene privato della sua efficacia limitatamente al caso deciso) e la sua decisione sull'illegittimità, in quanto incidentale, non ha efficacia di giudicato.

#### Tutela dinanzi al G.A. (annullamento)

^af38a4

Facendo leva sul carattere soggettivamente amministrativo proprio dei regolamenti, l'orientamento tradizionale ha sempre ritenuto il modello di sindacato dei regolamento in quello impugnatorio-caducatorio. La conseguenza è che l'impugnazione può essere proposta dal soggetto interessato dal regolamento.
Tuttavia, data la loro vocazione normativa, non tutti i regolamenti sono direttamente lesivi. Si distingue tra due tipologie di regolamenti:
- ==regolamenti volizione-azione== (anche detti "falsi regolamenti"), contengono delle ==statuizioni precise e puntuali in grado di incidere in via immediata sulla sfera giuridica dei destinatari==. Derogano alla naturale struttura dei regolamenti (generalità, astrattezza e innovatività; al pari delle leggi-provvedimento). Il loro regime impugnatorio è lo stesso dei provvedimenti amministrativi: devono essere impugnati immediatamente e direttamente. La mancata impugnazione tempestiva impedisce anche di impugnare gli atti applicativi, laddove impugnati per vizi derivati dal regolamento (e quindi non propri).
- ==regolamenti volizione-preliminare== (veri regolamenti), a contenuto generale e astratto. Sarà il successivo provvedimento a incidere nella sfera giuridica del destinatario. Solo quest'ultimo sarà impugnabile (congiuntamente al regolamento ove il vizio derivi da questo - meccanismo della doppia impugnativa).
>Se il regolamento è misto, contenenti prescrizioni dell'uno e dell'altro tipo, si applicherà un regime di impugnazione diverso in base al tipo di disposizione interessata.

##### Questioni processuali relative all'impugnazione dinanzi al GA
1. Esistenza e individuazione di controinteressati (cui dover notificare ricorso ex 41 cpa)?
	- controinteressati sono coloro che ricevono un beneficio dal regolamento o hanno interesse alla conservazione dell'atto
	- giurisprudenza amministrativa ha elaborato due requisiti: 1) sostanziale, titolarità di posizione di vantaggio attribuita dall'atto impugnato; 2) formale, identificazione nominativa (o identificabilità) del soggetto nell'atto impugnato
	- ==quanto ai regolamenti, la giurisprudenza maggioritaria esclude la presenza di controinteressati per la natura normativa dell'atto== e, quindi, l'assenza di soggetti direttamente avvantaggiati dall'atto (mancanza del requisito sostanziale)
2. Limiti soggettivi e oggettivi del giudicato
	- Estensibilità soggettiva: Il Consiglio di Stato in più occasioni ha affermato l'efficacia *erga omnes* ed *ex tunc* della sentenza di annullamento di regolamento amministrativo emessa in sede di doppia impugnativa (in deroga al principio di relatività del giudicato ex 2909c.c.) per:
		- indeterminabilità dei destinatari degli atti normativi e infrazionabilità degli effetti con riferimento agli atti di attuazione
		- esigenze di certezza giuridica propendono per l'efficacia erga omnes, così che il regolamento non troverà applicazione per nessuno e non solo per chi ha preso parte al procedimento impugnatorio
	- Efficacia oggettiva (sui provvedimenti attuativi del regolamenti annullato):
		- in caso di doppia impugnativa, l'annullamento del regolamento travolgerà anche l'atto a valle (si parla di invalidità derivata)
		- in caso di impugnazione del solo regolamento, controversa è la sorte degli atti applicativi adottati medio tempore e non impugnati tempestivamente:
			- (tesi 1) annullamento regolamento produce effetto caducante sugli atti applicativi per invalidità derivata, per via del rapporto di presupposizione-consequenzialità che li lega
			- (tesi 2, prevalente) annullamento del regolamento ha efficacia meramente viziante (e non caducante) degli atti applicativi. Ne consegue che gli effetti dell'annullamento non si propagano sugli atti applicativi medio tempore adottati, divenuti definitivi per decorso dei termini di impugnazione. Resta salva la possibilità di annullamento in autotutela da parte della PA.
				- Tesi preferibile, l'effetto è paragonabile a quello di un provvedimento adottato in esecuzione di una legge dichiarata incostituzionale, che non travolge i rapporti esauriti (ad es. provvedimenti divenuti inoppugnabili per decorso del termine di decadenza). Tutela anche l'affidamento dei consociati, che verrebbero pregiudicati da meccanismi di caducazione automatica.
			>La giurisprudenza sembra condividere entrambe le soluzioni, a seconda del rapporto di consequenzialità tra gli atti. Da ultimo, Cons. Stato Sez. V 432/2019 ha affermato che per verificarsi una caducazione automatica è necessario un rapporto di consequenzialità di tipo "immediato, diretto e necessario" al punto che l'atto successivo si realzioni al precedente come inevitabile conseguenza di quello anteriore, senza necessità di ricorrere ad ulteriori valutazioni di interessi
			
#### [[Disapplicazione dei regolamenti illegittimi]]


