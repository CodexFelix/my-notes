La partecipazione ha un duplice scopo: difensivo (potendo il privato rappresentare nel procedimento gli stessi interessi che potrebbe addurre in un eventuale processo amministrativo, si anticipa il contraddittorio che altrimenti avverrebbe in sede processuale) e collaborativo (il privato può fornire informazioni utili per l'istruttoria, che viene resa più completa in armonia con buon andamento e imparzialità ex 97 Cost.) - tanto che si parla di nuovo potere amministrativo democratico.

### Disciplina della partecipazione nella l. 241/90
Prima della L. 241/90 mancava nel nostro ordinamento una norma che sancisse il diritto a partecipare al procedimento amministrativo; la mancanza di una normativa di tal fatta consentiva alla PA di decidere con assoluta libertà in merito all'opportunità e alle modalità di un intervento nel procedimento dei soggetti interessati.

La partcipazione al procedimento costituisce dunque, attualmente, uno degli istituti cardine della L. 241/90, rendendo in tal modo il procedimento la sintesi di tutti gli interessi pubblici e privati sottesi, garantendo il principio del giusto procedimento e la trasparenza dell'azione amminisstrativa.

- Art. 7 (Comunicazione di avvio del procedimento), da effettuare (a pena di illegittimità del provvedimento finale) prima o contemporaneamente all'inizio dell'istruttoria e comunque entro un termine congruo prima dell'adozione del provvedimento finale, per permettere la partecipazione all'iter procedimentale
	- destinatari individuati dall'art. 7 e distinti tra diretti (coloro verso cui il provvedimento produrrà effetti); interventori necessari (devono intervenire per legge in quanto portatori di interessi differenti da quelli della PA procedente); potenziali controinteressati o interventori eventuali (soggetti che possono subire un pregiudizio dall'adozione del provvedimento finale, sempreche individuabili)

- art. 8 (contenuti della comunicazione di avvio del procedimento)
	- c. 2 fissa i contenuti, tra cui spicca l'indicazione del dies ad quem (termine finale del procedimento) e i rimedi esperibili in caso di inerzia della PA
	- c. 3 prevede pubblicazione in caso di numero elevato dei destinatari
	- quanto alle conseguenze dell'omissione di contenuti della comunicazione per la giurisprudenza bisogna distinguere:
		- mancanza di comunicazione dell UO o responsabile del procedimento è una mera irregolarità, in quanto tale sanabile
		- l'oggetto del procedimento è invece essenziale per esplicare l'attività collaborativa del privato
		- la mancata comunicazione dei rimedi esperibili in caso di inerzia della PA non sembra invalidante, stante l'orientamento che considera una mera irregolarità l'omissione dell'indicazione dei mezzi e dei termini per ricorrere avverso provvedimento espresso

### Eccezioni all'obbligo di comunicazione
Le cause di esclusione dell'obbligo di comunicazione si distinguono in quelle espressamente previste dalla legge e in quelle riconducibili alla legge mediante le regole di invalidità di cui al 21-octies

Cause di esclusione legali:
- Ragioni di impedimento derivanti da ragioni di urgenza [art. 7] (interpretate restrittivamente dalla giurisprudenza come urgenza qualificata, tale da non consentire l'adempimento dell'obbligo in questione senza compromissione dell'interesse pubblico cui il provvedimento finale è diretto). la decisione di omettere la comunicazione deve essere corredata da idonea motivazione circa i presupposti di urgenza. La giurisprudenza ha individuato casi in cui l'urgenza è in re ipsa: provvedimenti contingibili e urgenti del Sindaco o informativa prefettizia antimafia.
- Provvedimenti cautelari [art. 7 c. 2]
- Atti normativi, amministrativi generali, di pianificazione e programmazione [art. 13]: dato che per essi sono previste autonome forme di partecipazione. La scelta è stata oggetto di numerose critiche in dottrina, perché le forme di partecipazione esistenti non sono in grado di garantire il contraddittorio. Proprio al fine di evitare gli inconvenienti di cui trattasi, la giurisprudenza ha patrocinato una lettura innovativa dell'art. 13 L. 241, alla stregua di norma che vuole evitare duplicazioni di forme partecipative già previste da leggi speciali. secondo tale ricostruzione, l'eccezione non opera laddove vi non vi siano norme speciali che dettino apposite norme partecipative e pubblicitarie. In una prospettiva diversa, ma ugualmente originata dalla volontà di evitare vuoti partecipativi, si è reputato anche che la deroga di cui all'art. 13 deve ritenersi limitata ai soli atti di pianificazione primaria del territorio (PRG, Piani territoriali di coordinamento) e non ai piani di secondo grado (piani particolareggiati di attuazione), aventi carattere sostanzialmente attuativo di scelte discrezionali realizzate a monte, e per i quali, di conseguenza, non sussiste la lata discrezionalità che è alla base della deroga di legge.
- Procedimenti tributari [art. 13], in quanto esiste solo un soggetto interessato, il destinatario dell'imposta - di talché non è configurabile la partecipazione di terzi
- Procedimenti segreti e riservati, anche in assenza di espressa previsione, è evidente che per tali procedimenti l'istruttoria debba rimaner segreta (es. procedimenti volti a tutelare la difesa nazionale), per cui deve escludersi la partecipazione

Cause di esclusione individuate dalla giurisprudenza, sulla base di una lettura sostanziale dell'art. 7:
- casi in cui il soggetto ha comunque avuto notizia del procedimento amministrativo
- casi di atti vincolati, in cui la partecipazione non arrichisce il quadro conoscitivo della PA
	- con riferimento a tale posizione si registrano opinioni difformi, che ritengono che la comunicazione sia sempre necessaria a prescindere dal tipo di procedimento (eccetto quelli che impongano esigenze di celerità o cautelari). Infatti il destinatario, pur non contestando i fatti, può collaborare con la PA circa l'esatta interpretazione della norma da applicare o, correggere eventuali errori materiali in cui la PA sia incorsa.
	- orientamento intermedio ritiene che la comunicazione ha ragion d'essere solo ove risulti necessario analizzare i presupposti di fatto su cui dovrà fondarsi il provvedimento vincolato, mentre non se ne ravvisa l'utilità se tali presupposti siano pacifici e incontestati
- L'art. 21-octies c. 2 ricomprende oggi le cause di esclusione di origine giurisprudenziale nella misura in cui sono riconducibili a cause di non annullabilità

### Interventori eventuali. Partecipazione al procedimento dei portatori di interessi diffusi (art.9 l. 241)
Ai destinatari obbligatori dell'avviso di avvio, l'art. 9 individua una seconda categoria, caratterizzata dal potere di intervenire nonostante l'omessa comunicazione di avvio. Sono soggetti che, pur non individuabili a priori, sono titolari di un interesse suscettibile di pregiudizio (anche indiretto) dall'adozione del provvedimento

- Rientrano nella categoria iportatori di interessi pubblici, privati e diffusi costituiti in associazioni o comitati

Tale partecipazione è necessaria e sufficiente per riconoscere la legittimazione processuale attiva?
1. Secondo un primo orientamento, la facoltà di partecipare al procedimento andrebbe considerata quale riconoscimento della titolarità di un sottostante interesse sostanziale al corretto esercizio dei poteri previsti dalla legge in materia, azionabile in giudizio
2. Secondo l'opinione prevalente, l'art. 9 L. 241, nel prevedere la facoltà di intervento nel procedimento di soggetti portatori di interessi diffusi, non riconosce di per sè la legittimazione processuale a tutti i soggetti portatori di interessi collettivi che abbiano in concreto partecipato al procedimento. La norma si limita, infatti, a sancire un principio generale: è rimesso all'Amministrazione procedente ed all'Autorità giudiziaria se il singolo soggetto interveniente abbia legittimazione procedimentale e processuale. Ne deriva che la natura delle situazioni soggettive non muta per efetto dell'intervento di fatto nel procedimento amministrativo
	1. ne consegue che i titolari dell'interesse meramente partecipativo vulnerato non saranno comunque legittimati all'esperimento di un ricorso giurisdizionale, ma solo se siano legittimati all'impugnativa in quanto titolari di un interesse qualificato e differenziato alla stregua degli ordinari principi processuali

### Forme della partecipazione (Art. 10 l. 241)
- diritto di accesso endoprocedimentale, salvi i casi di cui all'art. 24
- diritto di presentare memorie scritte e documenti: qualora siano pertinenti all'oggetto del giudizio la PA ha l'obbligo di valutarli e, ove vengano disattesi, deve darne conto nella motivazione del provvedimento.
	- l'apporto collaborativo degli interessati e il contraddittorio tra PA e soggetto eventualmente pregiudicato consentono il controllo effettivo sulla correttezza dell'azione amministrativa
	- nozione generica di memorie: qualsiasi atto partecipativo del cittadino, contenente le ragioni di fatto o di diritto che devono orientare la PA verso una soluzione
	- i termini della presentazione delle memorie scritte e dei documenti non sono fissati dalla legge, e la fissazione è rimessa alla potestà della PA - che non può  provvedere prima del decorso di tale termine. Secondo una tesi minoritaria, i regolamenti che fissano termini perentori sono tout court illegittimi, perché l'intervento deve essere sempre ammesso fino all'adozione dell'atto finale - per tutta l'istruttoria
	- La PA ha l'obbligo di valutare quanto rappresentato dal partecipante al procedimento se le memorie e i documenti sono pertinenti; ha altresì l'obbligo di motivare in merito al contenuto di memorie e documenti, sia per rilevare la non pertinenza, sia per indicare le ragioni per le quali ritiene di respingere o non accogliere le conclusioni del soggetto che li ha presentati, pena illegittimità dell'atto conclusivo dell'iter procedimentale (illegittimità per violazione di legge)

