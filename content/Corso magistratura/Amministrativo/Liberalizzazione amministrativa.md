La parola liberalizzazione è polisensa, evoca scenari molto diversi:
1. Liberalizzazione economica, possibilità per gli operatori privati di svolgere attività economiche prima precluse in quanto riservate a monopoli legali o caratterizzate da robuste barriere d'ingresso ai mercati. (ES. liberalizzazioni europee di circolazione di merci, servizi e capitali), dei mercati (elettrico, gas, comunicazioni, trasporti)
	- la liberalizzazione economica è spesso associata con la privatizzazione, ma i due fenomeni sono distinti: ad es. l'UE ha liberalizzato i mercati del gas naturale e dell'energia elettrica, istituendo un sistema di concorrenza. Nonostante ciò, alcune delle principali compagnie elettriche europee sono rimaste parzialmente o totalmente di proprietà dei governi. L'obiettivo della liberalizzazione è l'eliminazione delle rendite associate ad una regolazione ingiustificatamente restrittiva; le rendite vengono infatti capitalizzate e la liberalizzazione, conducendo alla riduzione del loro valore, impone significative perdite in conto capitale a chi ne beneficiava. Inoltre, la liberalizzazione favorisce i nuovi entranti e danneggia coloro che già operano nel mercato.
	- Da ciò nasce l'importanza della presenza dello Stato e di un'istituzione pubblica di vigilanza. La PA perde il ruolo di attore economico, ma assume quello di regolatore e arbitro, con funzioni di vigilanza del settore liberalizzato (es. autorità indipendenti di trasporti, energia, comunicazioni, credito, mercato mobiliare)
2. Liberalizzazione normativa (deregolamentazione, deregulation):eliminazione di vincoli normativi in un determinato settore ecoomico o campo di azione.
	- il privato, liberato dai lacci delle leggi, diventa libero di svolgere un'attività senza vincoli di carattere pubblicistico. Si esprime nella sua massima latitudine l'art. 41 Cost. (iniziativa economica). L'azione non conosce più norme di diritto pubblico, ma solo i limiti dettati dalle regole privatistiche e principi generali.
	- Deregolamentazione normativa si sviluppa negli anni 70, sull'influenza dell'Università di Chicago e delle teorie di Von Mises, Friedrich von Hayek e Friedman, ma soprattutto quella di Kahn. Negli Stati Uniti il processo di deregolamentazione fu portato avanti dai Presidenti Carter e Reagan (ad es. l'Airline Deregulation Act del 1978) - introdotto per reintrodutrre le forze di mercato nell'industria pesantemente regolata dalle compagnie aeree commerciali
3. Liberalizzazione amministrativa: cancellazione di ostacoli amministrativi allo svolgimento di attività private. Può anche non accompagnarsi a quella normativa - che continuerà a condizionare l'attività dell'operatore. 
	- non è più necessario conseguire un titolo amministrativo di legittimazione preventiva (autorizzazione); il privato è arbitro del proprio destino - è tenuto ad adeguarsi autonomamente in una logica di auto-responsabilità alle norme pubblicistiche, senza mediazione amministrativa
	- liberalizzazione edilizia (DIA SCIA), edilizia libera (artt. 6 e 22 TU Edil), liberalizzazione del commercio; liberalizzazione degli impianti di carburante
	- la liberalizzazione amministrativa non è una deregolazione, in quanto permangono el norme sostanziali a tutela degli interessi pubblici. Il settore di riferimento resta pubblicistico (ad es. la materia edilizia presidiata da norme di diritto pubblico anche nei casi di attività edilizia libera o sottoposta a mera comunicazione)
	- la liberalizzazione amministrativa non è materiale, ma solo una diversa configurazione del potere amministrativo: ==dalla verifica a monte, si sposta al controllo successivo a valle==.
	- Ne consegue anche la giurisdizione del GA, tesa a sindacare il corretto esercizio del potere di vigilanza ex art. 7 cpa. La giurisdizione amministrativa non è un ossimoro con la liberalizzazione: il settore permane amministrativo e viene in rilievo non una disputa privatistica, ma il mancato esercizio del potere di controllo pubblicistico.
Le principali forme di liberalizzazione amministrativa sono la DIA/SCIA, funzionale ad una liberalizzazione parziale: la PA si riserva il potere di intervento e la posizione soggettiva trova riconoscimento nella legge, senza necessità di mediazione del provvedimento amministrativo.
Introdotta già in età rivoluzionaria in Francia, dove gli strumenti dell'accord implicite e del règime declaratif sostitutivo dell'autorizzazione hanno registrato un'ampia diffusione; così pure in Spagna con il silencio positivo

==Le liberalizzazioni hanno una matrice comunitaria:== il diritto europeo non è solo ispirato ad un'economia di mercato aperta alla libera concorrenza, ma ha l'obiettivo di costruire un mercato unico con le 4 libertà==: la necessità per il privato di munirsi di un titolo amministrativo, al pari della soggezione a vincoli normativi può risolversi in un'indebita limitazione di una di quelle 4 libertà==, ossia in una misura equivalente ad una restrizione quantitativa all'importazione, ingiustificabile laddove non ricorra un interesse pubblico prioritario.