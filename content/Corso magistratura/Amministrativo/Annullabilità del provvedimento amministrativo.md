Patologia più ampia di invalidità nel diritto amministrativo: ricomprendendo tutte le norme disciplinanti l'azione amministrativa.
Ampi sono i vizi di violazione di legge (ricomprendente norme primarie e secondarie, interne ed europee); ancor più ampio l'eccesso di potere.

Il provvedimento illegittimo è esistente, difforme dalla normativa richiesta per la sua validità; esso produce gli stessi effetti di un atto legittimo. Tali effetti sono però precarizzati, in quanto la legge stessa predispone una serie di strumenti finalizzati alla loro eliminazione contestualmente all'atto che li pone in essere.
I concetti di illegittimità è annullamento sono in un rapporto di consequenzialità e corrispondenza biunivocca: il provvedimento emesso in violazione di norme giuridiche (quindi inficiato da uno dei tre vizi di violazione di legge, eccesso di potere, incompetenza) è certamento illegittimo; parimenti il provvedimento illegittimo è suscettibile di annullamento.

L'art. 34 c. 3 cpa ha escluso l'emanazione di una pronuncia di annullamento quante volt l'eliminazione dell'atto non risulti più utile ai fini del conseguimento del bene della vita da parte del ricorrente (C. St. V in c. 3073/2017)
### Geometrie variabili
La regola dell'annullamento con effetti ex tunc dell'atto impugnato può essere derogata, dandosi luogo alla controversa figura dell'annullamento "elastico" o "a ==geometrie variabili==" allorché la caducazione retroattiva dell'atto non sia utile all'intereesse del ricorrente e produca un'ingiustificabile lesione nella sfera giuridica dell'amministrazione e dei controinteressati (C. St. I 1233/2020 con riferimento all'annullamento dell'atto normativo o generale che possa generare una condizione amministrativa di vuoto regolatorio, tale da determinare effetti peggiorativi della posizione giuridica tutelata col ricorso, nel senso di pregudicare, anziché proteggere il bene della vita che l'interessato aspira conseguire o mantenere; è stato così differito l'annullamento del piano toscano antincendi di 180 gg per consentire alle amministrazioni l'adozione di un nuovo Piano senza rinunciare alla lotta agli incendi nel periodo estivo)

- In tal senso depone l'art. 263 TFUE, che al par. 2 prevede una rimodulazione degli effetti dell'annullamento
- L'art. 113 Cost. non esplicita se l'annullamento debba essere retroattivo o tale principio possa subire temperamenti; nel silenzio della legge, non può che spettare al giudice valutare nel caso concreto
- Del pari se l'art. 21-octies attribuisce al giudice la facoltà se annullare, a maggior ragione deve ritenersi riconosciuto al giudice il potere di decidere da quando annullare
- Al processo amministrativo (39 cpa) si applicano le regole processuali civilistiche, tra cui l'interesse ad agire (100 cpc): se ciò è vero e se al ricorrente non deve darsi più di ciò che ad egli interessi, un annullamento retroattivo si traduce in una inutile sanzione retroattiva per chi la subisce.
- L'argomento dogmatico: se l'interesse legittimo non è interesse alla legittimità, ma interesse al bene, è evidente che tale valutazione non può che dipendere dal giudizio sul caso concreto per  cui bisogna concedere al privato un'utilità coerente con il bene della vita (annullamento anche non retroattivo o anche accertamento dell'illegittimità ex art. 34 c. 3 cpa).
- non v'è alcuna norma che impone la retroattività dell'annullamento, nel diritto civile, dove non vi sono gli interessi pubblici che impongono una maggiore certezza dei rapporti giuridici, 1445 cc o 2033 cc ad esempio pongono dei limiti alla retroattività della pronuncia di annullamento 

Non colgono nel segno le obiezioni:
- La violazione della riserva di legge ex 113 Cost. (ma non è stata attuata)
- l'estensione dell'art. 34 c. 3 cpa a casi diversi (ma in realtà la norma assolve ad una funzione diversa dall'annullamento a geometrie variabili)

### Tripartizione dei vizi di legittimità
In passato l'annullabilità dei provvedimenti amministrativi trovava fondamento normativo solo implicitamente, in assenza di norme sostanziali sull'invalidità, mediante ricostruzione delle disposizioni processuali: art. 26 c. 1 TU cons. St. e art. 3 c. 1 L. TAR (oggi trasfusi nel 29 cpa), che attribuivano al GA il potere di annullamento degli atti affetti. da incompetenza, violazione di legge o eccesso di potere.

Oggi la disciplina è contenuta nel 21-octies l. 241/90, riproponendo la tradizionale tripartizione dei vizi di legittimità.
Il primo comma non contiene significative novità contenutistiche, se non la opportuna positivizzazione dell'aspetto sostanziale dei vizi suddetti e l'autonomia concettuale dell'annullabilità rispetto al potere giudiziale di annullamento.
Fondamentale è il secondo comma, che contiene due significative novità:
	- la regola della conservazione degli atti affetti da vizi di violazione di legge "non essenziali"
	- la speciale ipotesi applicativa della regola di conservazione in caso di mancata comunicazione dell'avvio del procedimento

Ulteriore disposizione è l'art. 21-nonies (annullamento d'ufficio), che dispone la possibilità di annullamento in autotutela - sia da parte dell'organo che lo ha emanato, che da parte di altro organo previsto dalla legge, ove susisstano le ragioni di interesse pubblico e il relativo potere venga esercitato dalla PA entro un termine ragionevole, dopo aver adeguatamente valutato gli interessi dei destinatari del provvedimento e dei controinteressati. Il termine non può essere superiore a 18 mesi dal momento dell'adozione dei provvedimenti di autorizzazione o attribuzione di vantaggi economici, incluse le ipotesi di provvedimento formato per silenzio assenso (art. 20 l. 241)
- La previsione di un termine finale per l'esercizio del potere di autotutela testimonia l'affermazione del principio di legittimo affidamento ingenerato nel privato per effetto del provvedimento. Per una volta il termine è posto a garanzia del privato e non della PA (come avviene per il termine di 60 gg per impugnare)

### Incompetenza
L'incompetenza è il vizio conseguente alla violazione di una norma di azione (leggi, regolamenti o statuti) che definisce la competenza di un organo, ovvero il quantum di funzioni ad esso spettanti (nel caso di funzioni astrattamente attribuite, ma non in relazione al caso concreto). Al pari della violazione di legge attiene alla violazione della disciplina normativa.

Si distingue tra incompetenza assoluta e relativa.
E' causa di annullabilità solo l'incompetenza relativa, mentre quella assoluta (o straripamento) comporta la nullità del provvedimento.
Tradizionalmente si afferma che si ha incompetenza relativa ove l'organo che ha emanato l'atto appartiene al medesimo plesso organizzatorio cui appartiene l'organo competente, mentre incompetenza assoluta quando il provvedimento è adottato da organo che opera nell'ambito di plesso organizzatorio radicalmente diverso da quello cui appartiene l'organo competente. La giurisprudenza più recente ha esteso l'incompetenza relativa (e conseguentemente ridotto quella assoluta) ritenendo che sia necessaria per quella assoluta che l'autorità non abbia competenza non solo nell'adozione dello specifico provvedimento, ma nell'intero settore di riferimento dell'attività.

Quanto alla casistica, sono qualificati come vizi di incompetenza non solo le violazioni delle norme sulla competenza in senso tecnico, ma anche violazioni che si concretano nel mancato rispetto delle regole sulla composizione e sul funzionamento degli organi collegiali (ad es. quorum strutturali) e sulle investiture organiche.
Incompetenza può essere per materia, valore (economico o entità della spesa comportante), grado (autorità inferiore) o per territorio (altro organo dello stesso ente con diversa competenza territoriale)

Secondo parte della giurisprudenza il vizio di incompetenza è, ameno per i provvedimenti vincolati, privo di efficacia invalidante ex art. 21-octies c. 2:
- Fino al recente passato veniva attribuito valore prioritario al vizio di incompetenza. SI osservava, infatti, che ove il giudice avesse statuito su un provvedimento illegittimamente adottato da un'amministrazione competente, avrebbe di fatto sostituito la PA nell'esercizio del potere autoritativo e nella valutazione discrezionale di una fattispecie sulla quale non ha mai preso posizione. Tale impostazione, preoccupata di rispettare il principio di separazione di poteri evitando indebito sovrapposizioni tra sindacato giudiziale e potere amministrativo, rinveniva una base normativa nell'abrogato 26 L. TAR, che espressamente prevedeva che "il giudice se accoglie il ricorso per motivi di incompetenza annulla l'atto e rimette l'affare all'autorità competente". Tale impostazione era foriera di una serie di implicazioni processuali
	- si riteneva che ove il GA avesse accolto il ricorso per motivi di incompetenza doveva annullare l'atto e rimettere l'affare all'autorità competente, senza procedere all'esame degli ulteriori motivi di illegittimità del provvedimento. Era opinione diffusa quella secondo cui la sussistenza del vizio di incompetenza comportasse l'assorbimento degli ulteriori motivi di impugnazione, in quanto la violazione del merito della controversia si risolverebbe in un giudizio meramente ipotetico sull'ulteriore attività amministrativa dell'organo competente
	- Tale regola era destinata a non trovare applicazione qualora l'incompetenza fosse di tipo infrasoggettivo (nell'ambito dello stesso ente), dato che in tal caso veniva meno la ragione ispiratrice dell'assorbimento di non pregiudicare il futuro esercizio dell'azione amministrativa. In definitiva, quindi, solamente quando l'organo competente era un soggetto differente, estraneo alla controversia in corso di svolgimento, veniva a configurarsi la necessità di rimettere l'affare all'autorità competente, dato che esclusivamente in tale fattispecie la pronuncia sulle altre censure si sarebbe posta in violazione del principio del contraddittorio, quale vincolo anomalo all'attività che lo stesso dovrà espletare. 
- Con le nuove regole dettate dal Cpa sono stati messi in discussione il principio dell'assorbimento dei motivi di impugnazione nel difetto di competenza e la conseguente indisponibilità dell'articolazione della censura di incompetenza in subordine agli altri motivi di ricorso:
	- è stato abrogato l'art. 26 L. TAR, senza introdurre una norma equivalente. Si è posto quindi il problema della permanenza del principio di assorbimento: 
		1. Secondo una tesi più classica, l'abrogazione del 26 TAR non ha implicato la soppressione del principio di assorbimento dei motivi di ricorso. Tale conclusione mira a salvaguardare la salvezza del potere dell'Amministrazione competente all'adozione dell'atto impugnato, onde evitare un'indebita incursione nella discrezionalità amministrativa dell'ente. 
		2. Tesi criticata da quanti ritengono che in una logica sostanzialistica di processo amministrativo quale giudizio sul rapporto, debba attribuirsi al giudice adito, al di là della mera attività formale dell'individuazione della PA competente ad emanare l'atto, il potere di conoscere la fondatezza della pretesa sostanziale azionata dal ricorrente, quantomeno a fronte di attività vincolata dell'Amministrazione, ovvero ogni volta che il ricorrente faccia valere in giudizio un interesse pretensivo. In tal senso, il vizio di incompetenza avrebbe perso la sua valenza prioritaria ed assorbente. Conclusione comprovata dal dettato dell'art. 34 c. 1 lett. c) cpa, che nell'attribuire al GA il potere di adottare misure cautelari idonee a tutelare la situazione soggettiva dedotta in giudizio, attribuisce la cognizione di posizione sostanziale al sodddisfacimento della quale l'atto è preordinato. In quest'ottica, l'incompetenza degraderebbe a mero vizio formale (21-octies c. 2), che non osterebbe all'esame giudiziale degli altri motivi di ricorso, nella complessiva indagine sulla spettanza della pretesa sostanziale alla quale aspira il ricorrente. (Si v. C. St. II 652/2017 sul principio di assorbimento dei motivi, nonché sull'ordine delle questioni nel processo amministrativo; Ad. Plen. 5/2015, secondo cui quando affetto da incompetenza relativa, il GA deve esaminare prioritariamente questo vizio e, se fondato, deve annullare il provvedimento, rimettendo la questione all'organo competente senza procedere all'esame degli altir vizi - costituendo questa l'unica deroga al principio vincolante della gerarchia dei motivi stabiliti dalla parte nel ricorso)

### Eccesso di potere
Figura più discussa tra i vizi di legittimità, utilizzata per la prima volta dalla L. 371/1877 ("Norme sui conflitti di attribuzione") e l. 5992/1889: in questi testi nel senso di straripamento del potere esercitato (incompetenza assoluta dell'Amministrazione), ovvero usurpazione del potere.

La scelta giurisprudenziale dell'eccesso di potere come mezzo per consentire un sindacato sulle scelte discrezionali della PA e sullo sviamento del potere pubblico si ispira, però, all'esperienza francese, nella figura del detournement de pouvoir e alla giurisprudenza del Conseil d'Etàt che ha operato un progressivo ampliamento della possibilità di censura dell'attività amministrativa.

Varie definizioni del vizio in questione in dottrina:
- cattivo uso del potere
- insieme delle violazioni di quei limiti interni (interesse pubblico, causa del potere esercitato, osservanza dei precetti di logica e imparzialità) della discrezionalità amministrativa che, pur non consacrati in norme positive, sono inerenti alla natura stessa del potere esercitato;
- Vizi attinenti al contenuto dell'atto, nei rapporti tra direzione della volontà espressa dall'Autorità amministrativa e lo scopo che con l'atto si vuole raggiungere (sviamento dal fine normativamente previsto rispetto al fine tipico predeterminato). 

CdS parere 3014/2013: il GA nella valutazione del vizio di eccesso di potere, accerta che l'esercizio della funzione non è avvenuto in coerenza con le norme attributive di tale potere, attraverso una serie di standard di controllo o figure sintomatiche. Tali standard, cui il giudice deve ricorrere per valutare la coerenza del provvedimento con la clausola generale o con una norma a concetto indefinito, implicano una astrazione, per cui la regola del caso concreto diviene regola di un numero indefinito di casi e consente così al GA di mantenere il proprio controllo nell'ambito della legittimità ed evitare valutazioni sul merito del provvedimento.

Teorie sulla natura giuridica del vizio di eccesso di potere:
- Teoria del vizio della volontà, vi riconduce i vizi tipici del negozio giuridico (errore, violenza e dolo) - individuando il vizio non nella volontà in quanto tale, ma nel procedimento di formazione di tale volontà. A questa ricostruzione si obietta che nel diritto civile si considera una volontà prettamente psicologica del contratto, del tutto differente da quella procedimentale tipica della funzione pubblica. Infatti, per gli atti amministrativi non rileva il processo psichico, ma la coincidenza tra funzione attribuita dalla legge e finalità propria dell'atto, tale per cui deve esservi il necessario nesso di consequenzialità tra presupposti di fatto e diritto e conclusioni ricavatene dalla PA. Il vizio relativo al procedimento della formazione della volontà costituisce piuttosto una violazione di legge, in quanto, essendo la volontà un elemento essenziale del provvedimento, la violazione riguarderebbe lo schema tipico del provvedimento valido.
- Teoria del vizio della causa (contrasto con la intrinseca razionalità, nel rispetto della legge e nella finalità e causa che lo sorreggono). Critiche: è tuttavia difficile individuare un confine con il merito amministrativo; 
- Teoria del vizio dei motivi: mancanza di imparzialità dell'attività amministrativa, che emerge nella valutazione dei motivi impliciti o esplicitati
- Teoria del vizio della funzione: non deviazione dal fine tipico, ma dalla linea di continuità costituita dal complesso di atti e provvedimenti attraverso cui si svolge la funzione (la globalità dell'azione amministrativa e interessi in gioco emergenti nella sequenza procedimentale)
	- Cass. SU 14264/2019: l'eccesso di potere giurisdizionale, in relazione allo sconfinamento nella sfera del merito (111 c. 8 Cost.) è configurabile solo quando l'indagine svolta dal GA, eccedendo i limiti del riscontro di legittimità del provvedimento impugnato, divenga strumentale ad una diretta e concreta valutazione dell'opportunità e convenienza dell'atto, ovvero quando la decisione finale, pur nel rispetto della formula dell'annullamento, esprima la volontà del giudice di sostituirsi a quella dell'amministrazione, procedendo ad un sindacato di merito che si estrinsechi in una pronuncia che abbia il contenuto sostanziale e l'esecutorietà propria del provvedimento sostituito, senza salvezza degli ulteriori provvedimenti dell'autorità amministrativa

### Figure sintomatiche e prova del vizio
La giurisprudenza amministrativa, dopo aver identificato l'eccesso di potere come sviamento dal fine indicato dalla norma, si è resa conto che l'individuazione del fine perseguito dalla PA nella vicenda concreta è tutt'altro che agevole. Per superare queste difficoltà il GA ha compiuto un passo ulteriore. In sintesi, si è ritenuto che la violazione dei principi di logicità, ragionevolezza, coerenza e competezza dell'iter logico possono assumere indici di "spia" dello sviamento, anche laddove quest'ultimo non sia dimostrato.

La giurisprudenza ha così elaborato le figure sintomatiche di eccesso di potere, tali per cui se dell'azione amministrativa emergono elementi di irrazionalità, incoerenza, illogicità, ciò basta per ritenere sussistente l'eccesso di potere, anche se non si dimostri uno sviamento dal fine perseguito dalla PA rispetto a quello fissato per legge. 
Si tratta di figure nè necessarie né tipiche, nel senso che l'eccesso può essere affermato indipendentemente da esse e che nuove e sintomatiche figure possono essere elaborate

Si discute sul ruolo delle figure sintomatiche nella costruzione dell'eccesso di potere:
- un primo orientamento ritiene che abbiano ruolo sostanziale, ritenendole ipotesi di eccesso il cui accertamento è sufficiente per l'annullamento dell'atto - così precludendo alla PA la possibilità di dimostrare che sia stato perseguito comunque l'interesse pubblico
- altro indirizzo attribuisce valore meramente probatorio, sintoi da cui desumere la sussistenza potenziale di un vizio, ma non esse stesse vizio tout court. Di conseguenza la PA conserva la facoltà di dimostrare che l'interesse pubblico è stato perseguito nel caso di specie. Questo secondo indirizzo parrebbe accolto a livello giurisprudenziale, che non ritiene sufficiente il riscontro di una figura sintomatica, ma impone al giudice di verificare se ad essa si accompagni quella divergenza dell'atto dalle sue finalità istituzionali che concreta il vizio del'eccesso di potere (TAR Lombardia Brescia I 248/2018 e C. St. IV 3062/2017)

Principali figure sintomatiche:
1. Carenze motivazionali (difetto di motivazione)
	- per vero l'assenza totale di motivazione è da tempo ricondotta nella violazione di legge; ciò vale ancor più oggi per la previsione dell'art. 3 L. 241 che impone stringenti oneri motivazionali
	- il vizio di motivazione continua a rilevare come eccesso di potere nel caso di provvedimenti discrezionali, in cui non sia previsto uno specifico obbligo motivazionale; oppure quando la motivazione c'è ma è viziata (insufficiente, incongrua, contraddittoria). In questi casi è difficile ritenere applicabile l'art. 3, che non impone dei requisiti alla motivazione, richiedendo semplicemente che essa indichi le ragioni di fatto e giuridiche che hanno determinato la decisione
	- la qualificazione come violazione di legge o eccesso di potere non è priva di conseguenze pratiche: mentre la prima determina necessaria illegittimità/annullabilità, la seconda richiede un'indagine più approfondita sul contenuto del provvedimento e altri atti del procedimento per indagare l'esistenza di ragioni della scelta compiuta e solo ove detta ricerca risulti infruttuosa, o le ragioni risultino irrazionali, il GA potrebbe concludere per l'illegittimità della decisione adottata
2. Difetto di istruttoria: decisione senza previo accertamento delle condizioni di esercizio del potere e valutazione delle altre soluzioni praticabili.
	- sia mancanza assoluta di istruttoria (es. la PA si limita a richiamare le circostanze addottte nell'atto di iniziativa del privato), sia istruttoria svolta ma presentante gravi vizi (es. poco approfondita o incompleta)
3. Travisamento dei fatti: atto emanato dalla PA sul presupposto dell'esistenza di fatti o circostanze che invece dagli atti risultano insussistenti oppure sul presupposto dell'inesistenza di fatti che in realtà dagli atti emergono esistenti
	- natura controversa: parte della dottrina la colloca nel vizio da violazione di legge, in particolare della norma che subordina l'esercizio del potere all'esistenza dei presupposti; in senso opposto si è obiettato che la violazione di legge può configurarsi solo se la norma violata contenga al proprio interno l'esatta qualificazione ed enumerazione degli elementi di fatto necessari per la sua applicazione. Nelle restanti ipotesi, invece, il travisamento dei presupposti in fatto integrerebbe una figura sintomatica dell'eccesso di potere
4. Mancata fissazione di autolimiti o relativa inosservanza
	- autolimiti: vincoli che la PA impone a se stessa, circoscrivendo il proprio potere discrezionale.In un numero sempre più crescente di casi, la giurisprudenza amministrativa riconosce in capo alla PA un obbligo di prefissarsi autolimiti, al fine di assicurare la parità di trattamento, nonché la trasparenza dell'azione amministrativa e dell'effettività della tutela giurisdizionale (criteri di valutazione nei concorsi e nelle gare di appalto). In altri casi è lo stesso legislatore a prescrivere l'obbligo della PA di autovincolare il potere discrezionale (in questo caso si può parlare di violazione di legge)
	- la mancata fissazione di limiti è figura sintomatica che si colloca a metà strada tra disparità di trattamento e contraddittorietà: la predeterminazinoe di criteri è molto rilevante nella pratica, come dimostrato dalla giurisprudenza amministrativa in materia di voto numerico in luogo della motivaazione nelle procedure concorsuali (ammesso il primo se i criteri sono sati rigorosamente predisposti)
	- Altra figura sintomatica è la violazione dei limiti fissati
5. Disparità di trattamento:
	- figura sintomatica in caso di trattamento diverso di due o più soggetti in situazione identica o trattamento analogo di due o più soggetti in situazione differenziata.
	- 5 presupposti: identità delle situazioni; esercizio di un potere discrezionale (nel caso di potere vincolato, oltre a porsi dubbi sull'ammissibilità in generale dell'eccesso di potere, comunque la figura della disparità di trattament è esclusa perché tale trattamento non dipende da una scelta della PA ma da un differente regime normativo); adozione di un atto di carattere discriminatorio; interdipendenza valutativa; legittimità ed esattezza degli atti, riguardanti altre persone, con i quali la cooparazione viene effettuato (la disparità non opera nel caso di diniego di provvedimento in confronto con soggetti che hanno avuto un trattamento favorevole erroneamente o illegittimamente - dato che tale diniego è legittimo e non si può invocare l'illegittimità commessa a favore di altri per ottenere che essa venga reiterata in proprio favore)
6. Ingiustizia grave e manifesta:
	- violazione di criteri di equilibrata e ragionevole proporzione nella scelta degli interessi secondo la correlazione tra questi espressa dalle norme primarie
	- si differenzia dalla disparità di trattamento in quanto, mentre quest'ultima si fonda sull'uguaglianza e imparzialità e comporta che più soggetti siano trattati in modo discriminatorio da una PA, l'ingiustizia costituisce violazione del principio di equità ed è configurabile nei confronti di un solo soggetto, senza che venga in gioco il confronto con la posizione di altri soggetti. 
7. La contraddittorietà intrinseca ed estrinseca: contrasto tra più manifestazioni della stessa PA nell'esercizio del medesimo potere. Si distingue in particolare tra contraddittorietà estrinseca (o esterna), non congruità reciproca del contenuto di diversi atti riguardanti un medesimo soggetto e intrinseca, tra diverse parti del medesimo atto (es. motivazione e dispositivo o provvedimento e allegato)
	- la figura sintomatica della contraddittorietà richiede due manifestazioni di volontà o giudizio della PA (non può riscontrarsi nel contrasto fra provvedimento e mero comportamento omissivo)
	- La dottrina ha individuato casi in cui la contraddittorietà non è configurabile: tra l'atto di autotutela (annullamento/revoca) e l'atto su cui il potere è esercitato; tra atto ispettivo e atto contenente valutazioni discrezionali, ovvero fra provvedimenti emanati da autorità diverse nell'esercizio di poteri differenti; tra singole manifestazioni di voto negli organi collegiali
8. Illogicità manifesta: contrasto logico insanabile sussistente in un atto amministrativo
9. Violazione di circolari: è necessario un rapporto di gerarchia tra l'autorità che ha emanato la circolare e quella autrice dell'atto, che consenta così alla prima di vincolare la seconda. La dottrina è unanime nel ritenere che non dà luogo ad eccesso di potere la violazione motivata espressamente della circolare
10. Violazione del principio di proporzionalità: sull'influsso del diritto comunitario, conseguimento dello scopo con il minor sacrificio degli interessi confliggenti e nel rispetto dei canoni di idoneità, necessarietà ed adeguatezza dell'azione amministrativa.

### Violazione di legge
Vizio residuale che comprende le ipotesi non rientranti nelle altre due figure di vizi, consiste nel contrasto tra provvedimento e ordinamento giuridico indipendente dalla posizione psicologica (dolosa o colposa), e cioè dal profilo soggettivo del soggetto agente.

Non è concesso spazio nel diritto amministrativo alla categoria civilistica della nullità virtuale.

La legge deve essere intesa in senso ampio (comprendente principi generali e atti di normazione costituzionale, primaria, secondaria, comunitaria). E' opinione diffusa che l'eventuale ==contrasto di un provvedimento con norma comunitaria ne determini l'illegittimità e la annullabilità== secondo le norme di diritto interno. Il dettato dell'art. 21-octies c. 1, nella parte in cui fa generico riferimento alla violazione di legge, senza riservare uno specifico regime alla violazione di norme comunitarie è sintomatico della volontà del Legislatore, coerente con l'integrazione delle norme comunitarie nell'ordinamento nazionale, di applicare anche al provvedimento violativo di norme comunitarie vigenti nel nostro ordinamento la sanzione dell'annullabilità.
Talvolta il CdS ha però optato per un diverso orientamento, affermando l'operatività di un duplice regime, costituito da una sanzione di carattere generale e da una residuale: in generale l'antinomia tra l'atto amministrativo e l'ordinamento comunitario determina l'illegittimità sanzionata dall'annullabilità, alla stregua delle regole di diritto interno; la nullità (per carenza di potere) ha operatività circoscritta all'ipotesi di disapplicazione della norma nazionale attributiva del potere.

Quanto alla violazione di norme regolamentari nazionali, e in genere di fonti secondarie, il riscontro della violazione di legge è subordinato alla non illegittimità del regolamento stesso (se ad essere illegittimo è il regolamento, questo sarà disapplicabile in quanto illegittimo da parte del GA e quindi non potrà costituire parametro di legittimità del provvedimento)





