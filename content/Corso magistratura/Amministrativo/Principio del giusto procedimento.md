---
Fonti
- L. 241/90
- CEDU artt. 6 e 13
- Art. 48 CDFUE
- artt. 7, 30, 124 cpa sul risarcimento da lesione interessi procedimentali
---

Il potere amministrativo si esercita non solo attraverso il provvedimento, ma è il procedimento ad assumere un ruolo centrale - conducendo al provvedimento.
Soprattutto in un diritto amministrativo che guarda al rapporto tra PA e cittadino è evidente che il luogo centrale in cui si esercita il potere è quello del procedimento caratterizzato dalla partecipazione privata al potere pubblicistico.

Il procedimento non va più inteso (in senso formale) come sequenza di atti che conducono al provvedimento finale, ma in senso funzionale ==come forma della funzione, nonché come tecnica di esercizio democratico, partecipato e quindi condiviso del potere==.

 Il giusto procedimento assicura al cittadino di partecipare con esito difensivo al medesimo, sussistendo quale principio generale dell'azione amministrativa ancor prima che venisse codificato con L. 241/90.

### Quadruplice funzione del principio
1. ==Fonte di legittimazione del potere==: di democraticità del potere pubblicistico. Ciò vale a maggiore ragione dove la base legale è molto debole o addirittura manca una legge espressa. Questo deficit di democraticità dall'alto è compensato da democraticità dal basso e dunque il porocedimento dovrà essere partecipato con un contraddittorio molto forte di natura addirittura processuale.
2. ==Possibilità di sindacato giudiziale sull'esercizio del potere==, sul piano della legalità procedurale: i vizi procedurali possono portare all'annullamento se hanno influito sull'esito del procedimento.
3. ==Assicura il coordinamento tra più PA nel caso di pluralismo istituzionale==. Es. conferenza di servizi o accordi tra PA, ma anche ==partecipazione di tutti coloro che sono interessati== in quanto possono essere incisi dall'esercizio del potere. (*Audi et alteram partem*)
4. Collaborativa: elemento di conoscenza per l'amministrazione e quindi di tutela e difesa dei diritti del cittadino.

### Il diritto al giusto procedimento è giustiziabile?
Rimedi azionabili dal cittadino se la difesa procedimentale non è assicurata in modo adeguato (es. non sono valutati i suoi apporti procedimentali).

- ==La soluzione prevalente è quella secondo cui NON si tratta di una posizione soggettiva sostanziale, ma di una facoltà strumentale alla tutela dell'interesse legittimo== (insieme delle facoltà e poteri da esercitare nel procedimento e in sede processuale). Se così è, il diritto al giusto procedimento non ha rilevanza ai fini giurisdizionali, visto che l'art. 103 Cost. fonda la giurisdizione sulle posizioni giuridiche sostanziali di cui si chiede tutela e non sulla veste strumentale delle facoltà compresse. La tutela delle facoltà strumentali sarà assorbita in quella dell'interesse legittimo stesso, con conseguente giurisdizione del Giudice Amministrativo. Le regole della legge sul procedimento amministrativo (241/90) non sono regole di protezione, che fissano rapporti obbligatori privatistici (contatti sociali), ma regole di azione che tutelano l'interesse pubblico *in primis*.
La tutela è specifica o per equivalente anche per le pretese procedimentali:
- Tutela specifica -> azione di annullamento del provvedimetno che ha leso l'interesse legittimo senza rispettare le garanzie procedimentali. L'art. 21-octies L. 241/90 subordina l'annullamento ad una verifica di incidenza sostanziale dell'errore procedimentale sull'esito del procedimento.
- Risarcimento per equivalente, anche laddove il provvedimento sia legittimo nei contenuti, ma vi sia stata comunque una violazione delle regole procedimentali. (artt. 7, 30 e 124 c.p.a.)

---
Giurisprudenza
- ==Corte EDU Grande Stevens== (2014 su ricorso del 2010) ha chiarito che il giusto procedimento diventa il *due process of law* che segue le regole processuali penali (*trial type*), laddove il procedimento nonostante la natura formalmente amministrativa ha carattere sostanzialmente penale. Per evitare una "truffa delle etichette", il procedimento applicativo di sanzioni amministrative va qualificato come processo giurisdizionale fonte di pene alla luce della loro funzione e della gravità afflittiva (Engels). Si seguiranno quindi le regole del contraddittorio processuale e non procedimentale (due imputati davanti al Giudice, non la PA davanti all'imputato), con sindacato giurisdizionale pieno (intrinseco e non estrinseco, sostanziale e non formale), sicché la paternità finale della decisione possa essere attribuita al g iudice secondo la logica della *full jurisdiction*. (così Cass. Civ. 20689/2018)
