
Cari amici, sintetizzo i termini del dibattito appassionante sul diritto amministrativo punitivo: le pene amministrative secondo il monismo sanzionatorio di matrice convenzionale.

Va premesso che non sussiste una piena equiparazione tra atti anche formalmente o solo sostanzialmente penali: ai secondi (quelli solo sostanzialmente penali), infatti, ==non si applicano in pieno garanzie della legge penale al procedimento amministrativo==, ==essendo sufficiente== che, a titolo di integrazione delle insufficienze della fase amministrativa, le ==garanzie siano assicurare nella successiva fase del processo amministrativo o civile (ricorso di "piena giurisdizione"==). In ogni caso la giurisprudenza ha esteso alle misure solo materialmente penali garanzie quali la irretroattività in peius (Corte Cost. 223/2018), l'iper-retroattività in melius (corte Cost. 63/2019 e 68/2012 sull’art. 30, comma 4, legge 87/1953), la proporzionalità (Corte Cost. 185/2021), la tassatività, la colpevolezza, il ne bis in idem e il "nemo tenetur se detegere" (Corte Cost. 84/2012). Si ammette, poi, la competenza legislativa delle regioni per il diritto amministrativo punitivo, a differenza che nel diritto penale, coperto da riserva assoluta di legge statale (Corte Cost. 5/2021).

Va soggiunto che le tutele CEDU sono una soglia minima, implementabili discrezionalmente dagli Stati nazionali nell’esercizio della loro potestà punitiva autonoma.  
Inoltre, l’autonomia reciproca dei parametri fa sì che la sanzione punitiva italiana possa non essere convenzionalmente criminale; e viceversa.

### Criteri di classificazione sanzione sostanzialmente penale
Passiamo ai ==criteri Engel e Ozturk== di accertamento della natura "criminale" (criminal offence, criminal charge) della sanzione amministrativa.ì
Il ==primo== dei criteri individuati dalla Corte EDU, relativo alla ==qualificazione nominale== interna dell’illecito, non appare dirimente, essendo lo stesso incentrato su una valutazione di tipo formale. Esso, in ogni caso, vincola solo in positivo in quanto, in omaggio all'autonomia convenzionale, l'esclusione della natura penale in sede nazionale non impedisce una diversa qualificazione a fini convenzionali.
Più coerente con un approccio sostanzialistico di stampo funzionale è, quindi, il ==secondo== criterio della ==natura e dello scopo della sanzione== (rileva, in primo luogo, la natura pubblicistica degli interessi coinvolti, che devono avere impronta general-preventiva per l’incompatibilità delle condotte con il vivere sociale (o la gravità specifica della condotta nel contesto di rifermento: militare o penitenziario per es.); e la finalità del provvedimento, non solo risarcitoria ma eminentemente punitiva e repressiva; si conosceranno, così, punitive le sanzioni amministrative in senso stretto, ossia misure pecuniarie o interdittive connotate da uno scopo essenzialmente punitivo, afflittivo e deterrente, non quelle in senso ampio- riparatorie, reintegratorie e satisfattorie; e neanche, a fortiori, le misure di carattere inibitorio, precauzionale e decadenziale).
Rileva, poi, il ==terzo== criterio della ==gravità (serietà-severità) degli effetti== della sanzione (limitazione significativa della libertà personale- professionale o misura pecuniaria particolarmente elevata; la convertibilità della pena pecuniaria in detentiva è chiaro indice della natura penale, al pari dell’incidenza della misura amministrativa sulla durata della pena in corso di esecuzione).

Il secondo requisito Engel, in teoria prioritario, non sempre è dirimente, visto che, da un lato, la decifrazione del fine prevalente spesso è ambigua e, dall’altro, quanto alla natura della norma, la Corte EDU si è limitata a rimarcare il dato non pacifico della generalità del precetto e dei suoi destinatari (la norma deve essere posta a tutela degli interessi generali della società e non di singole categorie).
Più incisiva è stata, invece, l’elaborazione pretoria sviluppatasi in relazione al terzo parametro, che scende in campo ove il secondo non sia decisivo in un senso o nell'altro.
La giurisprudenza, in particolare, ha chiarito che il “tono di afflittività della sanzione” implica la verifica del contenuto restrittivo-custodiale o patrimoniale delle sanzioni, alla luce di una valutazione globale e complessiva degli effetti che incidano in senso limitativo sulla sfera personale dell’individuo. A tal fine, occorrerà, dapprima, incentrare l’indagine sugli effetti immediati della sanzione in relazione alla libertà personale e all’assetto patrimoniale del destinatario. E, una volta verificata l’idoneità afflittiva della misura sanzionatoria, dovrà, poi, procedersi con un giudizio che miri ad apprezzarne le conseguenze, rapportandole alla vita dell’individuo e, in particolare, alle condizioni lavorative, economiche, relazionali, nonché alla stima di cui il soggetto gode nella comunità di riferimento.

Siffatto approccio, tuttavia, finisce per disancorare l’indagine dalle caratteristiche intrinseche della misura irrogata, incentrandola sulle condizioni personali del destinatario, che risultano del tutto indipendenti dalla natura della stessa. D’altro canto, è un criterio non sempre determinante, visto che molte misure cautelari e preventive, non costituenti pena, possono avere un impatto sostanziale sulla persona interessata (Welch Regno Unito 1995).

Non è poi decisivo che la misura sia stata applicata dal giudice penale a seguito della condanna per un reato, visto che, in omaggio al carattere autonomo del concetto di pena convenzionale, la circostanza dell’inflizione della sanzione da parte della giurisdizione penale è solo un criterio tra gli altri. Quindi una sanzione può non essere penale anche se inflitta dal giudice penale, e viceversa.

Nei sensi descritti, i tre criteri operano sia in via alternativa che in forma cumulativa secondo un approccio schiettamente multifattoriale. Il carattere oggettivo dell'addebito (mera causalità) non è preclusivo della natura criminale, vista la persistenza di ordinamenti che rinunciano alla colpa penale. Se, infatti, è vero che i “criteri Engel” sono alternativi e non cumulativi, è parimenti vero che “ciò non impedisce di adottare un approccio cumulativo se l’analisi separata di ogni criterio non permette di arrivare ad una conclusione chiara in merito alla sussistenza di una “accusa in materia penale” (Grande Steves p. 94, infine).

Applicando i criteri generali alla foresta fitta e misteriosa della casistica, la giurisprudenza ha assunto orientamenti frastagliati.

### Sanzioni ritenute sostanzialmente penali
Si è concluso nel senso del carattere convenzionalmente criminale delle seguenti misure formalmente amministrative:

1) le ==sanzioni antitrust== (Menarini 2012: sanzione amministrativa pecuniaria di 6 milioni di euro per pratiche anticoncorrenziali sul mercato dei test diagnostici del diabete: si ricava la qualificazione in termini penali dalla ==natura pubblicistica degli interessi tutelati nonché dalla finalità repressiva e general-preventiva== della sanzione inflitta e dalla severità della stessa (terzo criterio);
2) le ==sanzioni Consob di cui in materia di insider trading== secondario (manipolazione del mercato) ex art. 187 ter d.lgs. 58/98 (Grande Stevens 2014, che ha fatto leva sull’==eccessiva severità== delle sanzioni – sia per l’importo delle sanzioni pecuniarie che per l’incisività di quelle accessorie – oltre che per la gravosità degli effetti sulle libertà fondamentali e considerata la rilevanza degli interessi generali; nella specie erano state inflitte le seguenti sanzioni pecuniarie: 5.000.000 EUR al sig. Gabetti, 3.000.000 EUR al sig. Grande Stevens, 500.000 EUR al sig. Marrone, 4.500.000 EUR alla società Exor, 3.000.000 EUR alla società Giovanni Agnelli; inoltre, ai sigg. Gabetti, Grande Stevens e Marrone fu applicato il divieto di assumere incarichi di amministrazione, direzione e controllo di società quotate in borsa, rispettivamente per sei, quattro e due mesi);
	1) sono state considerate, in particolare, afflittive le sanzioni accessorie di cui all’art. 187 quater (interdizione dallo svolgimento di funzioni di amministrazione, direzione e controllo presso soggetti autorizzati, interdizione temporanea dallo svolgimento di funzioni di amministrazione, direzione e controllo di società quotate e di società appartenenti al medesimo gruppo di società quotate, la perdita temporanea dei requisiti di onorabilità per i partecipanti al capitale dei soggetti indicati alla lett. a), che incidono su diritti e libertà fondamentali riguardo alle concrete estrinsecazioni professionali, imprenditoriali e manageriali della persona;
	2) sul carattere penale della ==confisca per equivalente== per insider trading ex 187 sexies TU 58/1998 (Corte cost. 223.2018 sul divieto di retroattività);  
3) le sanzioni più significative del ==codice della strada== (confisca del veicolo per guida in stato d'ebbrezza);
4) le ==sanzioni tributarie== dirette a un obiettivo punitivo/preventivo, che impongano una rettifica/sovrattassa incompatibile con il fine meramente ripristinatorio (Jusila/Finlandia 2006, che ha ritenuto punitiva la sanzione a prescindere dall’esiguità dell’importo; forte è l’oscillazione, in materia fiscale, tra un approccio civilistico attento all’aspetto del rapporto obbligatorio patrimoniale, e uno pubblicistico che valorizza il potere autoritativo di imposizione);
5) le sanzioni più severe previste dalla legislazione doganale;  
6) la sanzione di cui all'art. 174 bis sulla protezione diritto d'autore 633/1941 (C. Cost. 149/2022, dichiarativa dell’illegittimità dell’art. 649 cpp in tema di ne bis in idem eterogeneo);
7) le sanzioni dell'Autorità di Regolazione dei Trasporti ai sensi degli artt. 12, 13 e 14 d.lgs. 129/2015;  
8) le ==sanzioni dell'ANAC==, comprensive dell'iscrizione nel casellario informatico delle notizie rilevanti in sede di gara (Cons. Stato, V, 10197/2022 e 491/2022 sui termini perentori di inizio e conclusione del procedimento ai sensi degli artt. 80, comma 12, e 213 del decreto legislativo 18 aprile 2016, n. 50); è stata, invece, rimessa alla Corte di giustizia la questione della natura punitiva e sproporzionata della misura dell' incameramento della cauzione provvisoria in via automatica, ai sensi del previgente codice dei contatti pubblici 163/2006, ai danni del concorrente non aggiudicatario che per quei stessi fatti abbia già subito la sanzione antitrust (Cons. Stato, V, ord. 2033/2023; nel senso del carattere non punitivo della cauzione, avente un carattere di garanzia degli obblighi legali, Corte Cost. 198/2022);

9) la sanzione dell’==acquisto gratuito di opera abusiva e sedime== in caso di violazione dell'ordine di demolizione ex art. 31 tu edilizia (Cons stato, II, 714/2023 e CGA 70/23 cfr. applicano il termine per la contestazione di 90 giorni dalla conoscenza- conoscibilità dell’illecito ex art. 14 legge 689/1981);
	1) le sanzioni pecuniarie previste dalle leggi statali (art. 31 cit.) e regionali in materia urbanistica ed edilizia, che non perseguano solo un mero scopo riparatorio (Valico/Italia 2006); questo principio non è in conflitto, per quanto sopra detto, con l’assenza di potestà penale delle regioni ex art. 25, comma 2, Cost.);

10) le eccezionali ==sanzioni disciplinare afflittive== (Cooper/Regno Unito 2003); in generale, le sanzioni disciplinari (ad es. applicate a notai, avvocati, medici, militari, giudici), che normalmente vertono su diritti e obblighi civili, sono state considerate punitive nei casi straordinari in cui sia in gioco la libertà personale (Albert/Belgio 1983); Cooper /RU 2003: caso in cui la sanzione comportava la posticipazione della liberazione condizionale (cd early relaase). La Corte Edu ha escluso la natura penale anche ove la condotta integri reato o sia stata applicata una sanzione pecuniaria e non interiettiva; anche la Cassazione ha escluso il carattere penale di tali procedimenti, visto che la sanzione è preordinata all’effettivo adempimento dei doveri d’ufficio; nondimeno, la Corte ha reputato applicabile il principio di civiltà giuridica della difesa ex artt. 24 Cost. e 6 Cedu (Cass., 15523/2006);

11) l’applicazione della detenzione sostituiva finalizzata a garantire il pagamento di una multa ed eseguita in danno del debitore che non versava in stato d’insolvenza (Jamil Francia 1995);  
12) la sanzione punitiva per l’oltraggio alla Corte (Zaicvus Lettonia 2007);

13) la confisca urbanistica senza condanna (GIEM/Italia 2018; SS. UU. 15229/22); 
14) la confisca del veicolo per il caso di guida in stato d’ebbrezza (articolo 186, comma 2, codice della strada) e la confisca dell’auto a seguito di violazioni fiscali;  
15) la confisca edilizia per abuso edilizio (art. 31 cit.);

16) la confisca del provento del reato di traffico di stupefacenti in caso di condanna penale (Welch cit);  
17) le misure di sicurezza post-delictum che mostrino carattere repressivo in ragione della loro esecuzione in regime di carcere ordinario e della durata pressoché illimitata (G/Germania 2013).

### Sanzioni non sostanzialmente penali

È stata invece esclusa la natura criminale di queste misure:

1) le sanzioni Consob estranee alla materia della manipolazione del mercato (Cass. 20689/2018);  
2) le ==sanzioni della Banca d'Italia== ex art. 144 tu 385.1983 (prima della riforma di cui al D.lgs. n. 72/2005) per la ==non assimilabilità della gravità della sanzione all' insider trading quanto a gravosità economica ed incidenza sui diritti e libertà fondamentali==, avuto riguardo alle concrete estrinsecazioni professionali, imprenditoriali e manageriali della persona (Cassazione, II, 16517/2020, con riferimento all’irrogazione, nella qualità di componente del Consiglio di amministrazione della Banca MPS, la sanzione pecuniaria di Euro 116.500,00, per la violazione di obblighi dichiarativi con riferimento a ’operazioni di aumento di capitale; secondo la Corte, nel caso in esame, mentre il criterio della qualificazione della sanzione nel sistema nazionale depone inequivocabilmente nel senso della qualificazione delle sanzioni de quibus come amministrative, il criterio della natura della sanzione non offre un risultato univoco, giacché, se la sanzione è posta a tutela di interessi generali (la tutela del credito e del risparmio) ed ha una funzione non solo ripristinatoria ma anche deterrente, essa, tuttavia, risulta destinata ad una platea ristretta di possibili destinatari (i soggetti che svolgono funzioni di amministrazione o di direzione o i dipendenti delle banche e degli altri intermediari di cui al testo unico bancario), il che limita la generalità della portata della norma. Quanto all’afflittività, la relativa valutazione non può essere svolta in termini totalmente astratti, ma va necessariamente rapportata al contesto normativo nel quale la disposizione sanzionatoria si inserisce; in tale prospettiva, non sembra potersi dubitare che, nell’ordinamento sezionale del credito e della finanza (che contempla sanzioni penali finanche detentive, nonché sanzioni amministrative pecuniarie che, come quelle per gli abusi di mercato, possono ascendere a molti milioni di Euro), una sanzione pecuniaria compresa, come quella applicabile ratione temporis, tra il minimo edittale di Euro 2.580 ed il massimo edittale di Euro 129.110, non corredata da sanzioni accessorie né da confisca, non può ritenersi connotata da una afflittività così spinta da trasmodare dall’ambito amministrativo a quello penale.

3) le sanzioni disciplinari degli ordini professionali (secondo Peleki-Grecia 2019 esse riguardano i diritti civili, salvo che non siano di gravità tale da limitare la libertà personale posticipando la libertà condizionata: cd "early detention");  
4) gli ==atti incidenti sui diritti politici== (Lovric/Croazia; Sobaci/Tirchia 2006 suloa decadenza dal mandato elettorale, con conseguente ineleggibilità, a seguito dello scioglimento o di un partito politico);  
	1) misure interdittive e decadenziali dalle cariche politiche previste dalla ==legge Severino== (art. 63 legge 190/2012) e dal relativo decreto di attuazione (D.Lgs 235/2012) (Corte Edu Galan/Italia 2021: non sono misure penali o effetti penali, ma determinazioni che fissano ==incandidabilità e misure restrittive dell’elettorato passivo in ragione del venir meno di un requisito soggettivo di idoneità funzionale== stabilito dalla legge nell’interesse pubblico; sull’ineleggibilità di un presidente della Repubblica a seguito di impeachment (Paksas/Lituania 2011);  
5) l’==ordine di demolizione dell’immobile abusivo== ex art. 31 TU edil 380/2001 (sono ablazioni obbligatore aventi carattere ripristinatorio e reintegratorio secondo Plen. 8/2017, salvo il caso di enorme tardività dell'ordine rispetto ai fatti storici: sentenza Ivanova/Bulgaria 2016, coniugi bulgari gravati dalla demolizione di una ridente abitazione costruita sulla costa del mar nero senza i dovuti permessi in area paesaggisticamente vincolata; Edicke Gemania 1982, secondo cui ha natura di sanzione penale, oltre a incidere sul diritto all’abitazione ex art. 8, un ordine di demolizione intervenuto a distanza di anni, ove non sia provata la volontà del soggetto sanzionato di ostacolare le indagini da parte del soggetto colpito dalla misura);
	1) le misure (anch’esse ablazioni obbligatorie) di reintegrazione e riparazione in forma specifica in materia di danno ambientale (artt. 305 e 311 del codice dell’ambiente) e paesaggistico (art. 160 TU. 42/2004);  
6) le ==misure di prevenzione in senso stretto== (corte Cost. 24/2019): personali artt. 1 e seguenti codice antimafia (le misure questorili del foglio di via obbligatorio e dell’ avviso orale e quelle giudiziarie della sorveglianza speciale di polizia, divieto e obbligo di soggiorno: 1994, Raimondo Italia, che rivendica il diverso statuto della tutela della libertà di circolazione id cui all’articolo 2, protocollo 4) e reali (sequestro e confisca giudiziaria, anche per equivalente, ex artt. 20, 24 e 25 del codice antimafia; sulla confisca di prevenzione ai danni dei mafiosi (1991 M.Italia con rifermento a misura che non richiede la condanna penale);
7) le ==misure di prevenzione in senso lato== (o atipiche): DL. n. 14/17, modificato dal D.l. 113/18, e 
	1) ==DASPO urbano del Sindaco== (art. 6 successivamente dal d.l. 130/20), e ==sportivo del Questore== (artt. 6 e seguenti legge 401/1989: vedi Cass. 23644/2020 sulla compatibilità della procedura di convalida con il diritto di difesa) ==Srezinc/Croazia== 2018 ha ritenuto che il provvedimento che vieta al tifoso di assistere a competizioni sportive previsto dalla legislazione croata – in tutto simile, come gli stessi giudici di Strasburgo rilevano, al DASPO italiano –non costituisca una sanzione penale ai sensi della Convenzione, stante la sua ==eminente funzione preventiva==; e che, pertanto, la misura in questione possa essere disposta anche in relazione ai medesimi fatti di reato che hanno comportato l’inflizione di una (vera e propria) pena da parte del giudice, ==senza che ciò dia luogo a un bis in idem==. Con sentenza n. ==4123/2021, la III Sez. del Consiglio di Stato==, a sua volta, ha aderito a un’interpretazione estensiva secondo cui “è legittimo il provvedimento di Daspo inflitto per minacce all’arbitro ==durante un allenamento calcistico==, potendo l’allenamento ==rientrare nella “manifestazione sportiva”==: le condotte legittimanti l’adozione del provvedimento inibitorio di che trattasi non sono esclusivamente quelle commesse “in occasione di una manifestazione sportiva” (e quindi, fondamentalmente, durante la partita), ma anche quelle verificatesi “a causa” della manifestazione sportiva e, dunque, anche in un momento antecedente o successivo alla stessa, purché, però, avvinte da un rapporto di diretta causalità con la manifestazione medesima;
	2) l’==interdittiva antimafia prefettizia== (artt. 84-91 codice antimafia) oggi conosciuta nella sola forma c.d. tipica, essendo stata abrogata l’altra ipotesi alternativa c.d. ‘atipica’, i cui effetti non erano cogenti per la p.a., ma le lasciavano un margine di discrezionalità valutativa sull’opportunità di interrompere o meno i rapporti in essere con i destinatari del provvedimento (non si tratta di "intervento su di uno status generale di capacità giuridica", bensi della previsione di limiti e divieti temporanei e specifici di contrattazione con la PA e di esercizio di attività economiche sottoposte a vaglio autorizzativo a tutela di interessi pubblici generali") nonché a tutela della stessa possibilità di un loro libero esercizio da parte di tutti i competitori economici, nel rispetto dei principi di libertà d’iniziativa economica privata e di concorrenza sanciti dall’art. 41 della Costituzione e dal Trattato UE ; la tipizzazione giurisprudenziale dei presupposti supera i problemi di compatibilità con il principio di legalità;(Plenaria 3/2022 ha escluso la legittimazione degli amministratori e dei soci di una persona giuridica ad impugnare l'interdittiva antimafia)
	3. l’==ammonimento orale del Questore per atti persecutori== (stalking: art. 8 D.L 11/2009: invito a tenere una condotta conforme alla legge): sul carattere preventivo e cautelare di queste ablazioni obbligatore vedi C.d.S., Sez. III., n. 2545/2020);


8) le ==misure cautelari== (sequestro, per cui si pone il problema del rispetto dei principi costituzionali di cui agli artt. 41 e 42 al primo protocollo con riferimento alla durata della misura e al tempo decorrente tra inflizione ed esecuzione);  
9) la ==confisca delle armi== ex art. 6 legge 152/1975 (misura ablatoria obbligatoria applicata, anche in caso di estinzione del reato, al fine di limitare la circolazione delle ami in una logica di tutela della sicurezza e dell’incolumità pubblica)

10) le ==misure di sicurezza personali==, a carattere special-preventivo (Cass. 50458/2017)  
11) la ==concessione dell’estradizione== (“il diritto a non essere estradato” non figura né nella Convezione né nei protocolli: Salgado/Spagna 2002);

12) l’==espulsione dello straniero== (estranea alla materia punitiva al pari degli atti relativi a immigrazione, ingresso e soggiorno degli stranieri; nel senso dell’estraneità anche alla materia civile Mamatukov/Turchia 2005, che richiama le garanzie procedurali dell’articolo 1 del protocollo 7; resta salvo il caso in cui l’interdizione (nella specie della durata di 10 anni) risulti sostituiva della pena detentiva (nella specie 18 mesi) (Gurguchiani/Spagna 2009, che ha messo in rilievo la lesione dei diritti difensivi prodotta dall’adozione automatica della citata conversione senza audizione dell’interessato); è stato considerato privo di natura penale anche il trasferimento del condannato nel suo Paese d’origine per favorire il suo reinserimento sociale: Szabo/Sveza 2006).
13) ==mandato d’arresto europeo== (Cass. 18650/2015 sulla compatibilità con le garanzie processuali della procedura di mandato d’arresto cd. “processuale” che si svolga in camera di consiglio invece che in pubblica udienza);  
14) ==removal della Banca d’Italia== (Consiglio Stato, VI, 6254/2022 sugli artt. 69 octies decies e vices semel TU 385/1993: è una misura cautelare di rimozione, commissariamento e sostituzione dei componenti degli organi di amministrazione e vigilanza al fine di evitare la degenerazione del processo di crisi e ripristinare la sana gestione aziendale);  
15) ==confisca pronunciata nell’ambito di un’azione penale avviata contro terzi== (Bowler/Francia 2009, in fattispecie relativa alla confisca di bambole appartenenti al terzo ricorrente, perché contenenti droga oggetto di traffici da parte dell’imputato); 
16) le ==misure limitative imposte in sede di lock down ==(Theres/Romania 2021 ha anche escluso la limitazione del diritto alla libertà personale ex articolo 5 CEDU, non venendo in rilievo una vera detenzione domiciliare, stanti l’assenza di controlli e le deroghe all’obbligo di permanenza nel domicilio);

17) la ==revoca/decadenza della patente== (Escoubet/Belgio 1999) o di altre autorizzazioni amministrative (licenza per vendita di alcoolici: Traktorer/Svezia per venir meno dei requisiti o per violazioni che evidenzino l’incompatibilità del mantenimento del titolo con l’interesse pubblico tutelato dalla norma di settore;  
18) l’==iscrizione nel registro dei sex offeders== (G/Franzia 2009) o dei responsabili di condotte diffamatorie;
19) la carcerazione preventiva (Lawless/Iralanda; Mucci/Italia 1998);  
20) la ==misura di sicurezza detentiva con finalità terapeutiche== (Sicherungverwahrung) rispetto a turbe sessuali (Germania 2018);  
21) la sanzione di tre fine settima di isolamento in carcere (A. Spagna 1986); isolamento sociale imposto al detenuto non per provvedimento ma in considerazione del fatto di essere il solo carcerato (Ocalan/Turchia 2014, soluzione discutibile, visto che di fatto l’isolamento è, in questo caso. frutto della volontà dell’autorità);  
22) la sospensione dei diritti pensionistici all’esito di un procedimento disciplinare (Haioun/ Francia 2004);  
23) il prelievo e la conservazione in una banca dati dei campioni delle persone condannate (Van Der Valden/Paesi bassi 2006);  
24) la confisca volta ad apprendere beni di origine illecita di responsabili di reati contro la pa e loro congiunti i (Gogitidze/Georgia 2015);  
25) misura di sicurezza applicata a soggetto penalmente non responsabile (ricovero obbligatorio in ospedale, Berland/Framcia 2015);  
26) il recupero d’imposta senza penalità (Oxygene/Francia 2016);  
27) revoca dell’iscrizione all’albo dei commissari liquidatori fallimenti (Rola/Slovenia 2019);  
28) sospensione disciplinare in un contesto sportivo professionistico (Platini Sviezzera 2020);  
29) misure di sorveglianza amministrativa irrogata dopo l’esecuzione della pena per fronteggiare reiterazioni (Timofeyev/Russia, 2021, anche con riferimento a casi di incisione lignificati della libertà di circolazione e di altri diritti fondamentali).

Si deve, in conclusione, rilevare che l’esclusione della natura criminale è ==compensata dalla soggezione di tali misure alla tutela del diritto al ricorso effettivo ex art. 13 della Convenzione e dall’articolo 47 della Carta di Nizza== nonché ai limiti imposti sul piano della legalità e proporzionalità a tutela dei diritti civili ex art. 6 cedu, in tema di libertà personale ex art. 5, circolazione art. 2 protocollo 4, diritto di proprietà protocollo 1, vita privata art. 8 e libertà di riunione e associazione ex art. 8.