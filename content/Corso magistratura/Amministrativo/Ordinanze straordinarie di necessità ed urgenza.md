Ordinanze libere o necessitate, emanate per far fronte a situazioni di emergenza che possono mettere a rischio interessi fondamentali della comunità (incolumità pubblica, sanità)
Atti a contenuto atipico adottati sulla base di specifiche previsioni legislative, espressione di un potere amministrativo extra ordinem:
- Art. 54 c. 4 TUEL, potere sindacale di emanare ordinanze contingibili e urgenti per far fronte a gravi pericoli per l'incolumità pubblica e la sicurezza urbana
- Pongono delle tensioni con il principio di legalità, che ne esce indebolito. Le ordinanze sono infatti nominate ma atipiche (la legge non predetermina il loro contenuto concreto). Le ordinanze possono anche derogare alla legge, ma non alla Costituzione e ai principi generali dell'ordinamento.

### Natura giuridica
L'attitudine delle ordinanze a derogare alla disciplina di rango primario (necessitas non habet legem) ha posto la questione della natura giuridica:
- Originariamente è prevalsa la tesi della natura normativa, che si fonda sul contenuto generale e astratto e sulla possibilità di derogare alla legge. Tuttavia, i sostenitori di questa tesi, affermano la natura normativa ma non il valore di legge data la sottoponibilità delle ordinanze al sindacato del GA.
- Differente dottrina ha riscontrato il carattere NON normativo delle ordinanze, sulla considerazione della temporaneità delle statuizioni e sul loro contenuto concreto (incidendo su specifiche situazioni) - elementi incompatibili con il carattere normativo.
- Tesi intermedia, riscontro concreto caso per caso delle singole ordinanze. Hanno contenuto normalmente amministrativo (presunzione), in quanto adottate per soluzione di un caso concreto; hanno contenuto straordinariamente normativo quando impongano prescrizioni che, sebbene provvisorie, abbiano carattere generale, astratto e innovativo.

Le ordinanze contingibili e urgenti vanno tenute distinte dagli atti necessitati, pacificamente amministrativi, che sono tipici e nominati, in quanto il loro contenuto è prestabilito dal legislatore (es. occupazioni d'urgenza finalizzate all'espropriazione ex art. 22-bis DPR 237/2001).

### Le ordinanze sindacali (54 TUEL)
- La loro natura provvisoria fa propendere per la ==natura amministrativa== (manca l'innovatività tipica delle fonti del diritto).
- Il potere del Sindaco di emanare ordinanze contingibili e urgenti ha natura residuale. Il suo esercizio presuppone l'impossibilità di risolvere la situazione eccezionale con gli ordinari strumenti apprestati dall'ordinamento
- Provvedimenti caratterizzati da provvisorietà e temporaneità quanto agli effetti e proporzionalità rispetto al pericolo cui ovviare (Cons. Stato V 5239/2017)
- Elementi caratteristici elaborati dalla giurisprudenza:
	- Capacità di derogare a norme di legge consentita solo se temporalmente delimitata nei limiti della situazione concreta da fronteggiare (Corte cost. 115/2011)
	- Non derogabilità delle norme costituzionali, dei diritti fondamentali, dei principi generali dell'ordinamento e - secondo la tesi prevalente - delle fonti comunitarie
	- Assoluta imprevedibilità della situazione da fronteggiare NON è un presupposto indefettibile (Cons. St. V 3024/2013)
	- La protrazione nel tempo della situazione di pericolo non rende illegittima l'ordinanza, in quanto il decorrere del tempo non elimina da sè il pericolo ma può, anzi, aggravarlo (Cons. St. V 3077/2012; Id. 7411/2010)
	- Situazione di pericolo deve essere ATTUALE rispetto al momento dell'adozione del provvedimento (Cons. St. V 4968/2012)


![[IMG_4766.jpeg]]