---
Fonti
artt. 10 e 22 l. 241/90
D.lgs. 97/2016 (attuazione della riforma Madia)
---
Lungo cammino di rendere la PA trasparente: 
- Tentativo fallimentare della Commissione Forti nel 1945,
- Assemblea Costituente nel 1947
- Commissione Bozzi del 1983: obiettivo di affermare il diritto del cittadino ad avere visione e copia degli atti amministrativi, combattendo il malvezzo esistente nell'amministrazione di ostacolare tale conoscenza
- L. 241/90
- Culminato nel 2016

[[Principio di trasparenza]]

Fine perseguito da questi interventi è stato quello di trasformare la PA da luogo oscuro a ==casa di vetro==, controllabile e trasparente.

Il D.lgs. 97/2016 ha il merito di introdurre una nuova forma di accesso (quello civico generalizzato), ispirata al Freedom of Information Act (FOIA), così allineandosi ai modelli di accesso già adottati a livello europeo e internazionale.

Il FOIA ha rappresentato il modello per il legislatore del 2016, un modello in cui il right to know persegue essenzialmente 3 finalità:
1. Accountability: Consentire controllo diffuso sull'operato delle amministrazioni, anche al fine di prevenire fenomeni di corruzione.
2. Partecipation: garantire una partecipazione più consapevole da parte dei cittadini alle decisioni pubbliche;
3. Legitimacy: rafforzare la legittimazione dal basso delle stesse amministrazioni.
In un simile modello, il right to know incontra solo due ordini di limiti: 
- di interesse pubblico: alla preservazione delle relazioni internazionali, alla tutela delle esigenze di difesa nazionale, di sicurezza e ordine pubblico o economico e finanziario o per attività relative alla conduzione di indagini ed ispezioni
- di interesse privato: alla tutela dei dati personali, degli interessi commerciali, dei segreti industriali, ecc.

Il d.lgs. 97/2016 riconosce ==un vero e proprio diritto, non condizionato dalla titolarità di situazioni giuridicamente rilevanti==, seppure esercitabile nel rispetto dei limiti normativamente previsti relativi alla tutela di interessi pubblici e privati rilevanti, avente ad oggetto la conoscibilità di tutti i dati e i documenti detenuti dalle PPAA, compresi quelli per i quali non è stabilito un obbligo di pubblicazione. 
Si ha così un ribaltamento dell'impostazione normativa dell'originario d.lgs. 33/2013:
- Si riconosce al privato un diritto di accesso ==a qualunque fine e senza necessità di motivazioni==, non più dunque limitatamente a quelle situazioni di cui sia titolare di un interesse specifico e qualificato (come nell'aaccesso procedimentale ex L. 241/90)
- In secondo luogo, si aggiunge alla precedente trasparenza di tipo "proattivo" (realizzata mediante la pubblicazione obbligatoria sui siti web dei dati e delle notizie indicate per legge) una ==trasparenza di tipo "reattivo"==, in risposta alle istanze di conoscenza avanzate dagli interessati.