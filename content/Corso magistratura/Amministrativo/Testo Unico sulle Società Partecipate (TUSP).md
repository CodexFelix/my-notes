#### Legge Delega 124/2015
- Finalità di riorganizzare la disciplina delle amministrazioni
	- art. 18 delega  riordino disciplina partecipazioni societarie delle amministrazioni pubbliche
	- art. 19 disciplina dei servizi pubblici locali di interesse economico generale

### Architettura del D.lgs. 175/2016
- Ambito di applicazione (Art. 1)
	- Costituzione di società da parte di enti pubblici
	- Acquisto, mantenimento e gestione di partecipazioni in società

- Disciplina generale è privatistica (Art. 1 c. 3),  coerente con la natura societaria del soggetto, derogata a determinati fini e per specifici settori (accesso, procedimento, appalti, controllo contabile, responsabilità erariale) con l'equiparazione del soggetto privato all'ente pubblico 
	- Ne consegue che cessata la fase pubblicistica degli atti amministrativi prodromici alla costituzione della società e alla scelta del socio, gli atti successivi sono ordinariamente di diritto comune (art. 7 c. 2 CPA)
	- Sono privatistici gli atti adottati dalla società e dai soci (revoca o nomina degli amministratori da parte del socio pubblico), così come gli apporti tra soci (patti sociali e conflitti tra soci), tra società e dipendenti, nonché tra società e terzi
		- [[Società pubbliche soggiacciono alla disciplina sul fallimento]]
		- procedure di assunzione hanno carattere privatistico e rientrano nella giurisdizione del GO
		- [[Atti di nomina e revoca amministratori da parte del socio pubblico]] (ex 2449 cc) sono privatistici
		- anche la [[Dismissione di partecipazioni societarie]] da parte del socio pubblico è privatistica
	- Restano pubblicistici i procedimenti a monte degli atti privatistici e quelli specificamente indicati dalle norme di equiparazione (accesso, appalti pubblici, controllo della Corte dei conti e, limitatamente all'in house, la responsabilità contabile).

#### Società escluse dal TUSP
Restano escluse dal TU: (art. 1 c. 4 TUSP)
- specifiche disposizioni contenute in leggi o regolamenti governativi o ministeriali che disciplinano società a partecipazione pubblica di ==diritto singolare== costituite per l'esercizio della gestione di servizi di interesse generale o economico generale o per il perseguimento di una specifica missione di pubblico interesse (golden power DL 21/2012 e recentemente DL 64/2019, con particolare riferimento alla difesa e alla sicurezza nazionale e agli attivi strategici nei settori dell'energia, comunicazioni e trasporti). 
	- Al DL 21/2012 è seguito il DPR 86/2014 che specifica la disciplina per l'esercizio del Golden Power da parrte della Presidenza del Consiglio dei Ministri mediante poteri di intervento sulle decisioni relativi agli assetti societari delle imprese strategiche
	- L'elenco è contenuto nell'Allegato A al TUSP
- disposizioni riguardanti la partecipazioni delle amministrazioni ==ad enti associativi diversi dalle società e alle fondazioni==
	- l'esclusione delle ==fondazioni== dall'applicazione del TU trova la propria giustificazione per le differenze significative con le società, sia sul piano strutturale che operativo e per l'intervento del potere legislativo sia statale che regionale (con problemi di concorrenza di fonti)
	- l'esclusione delle ==associazioni== è motivata dalla delega alle Regioni del potere di riconoscimento della personalità giuridica di diitto privato per quegli enti che operano: in assenza di scopo di lucro, in materia di competenza Regionale (ex 117 Cost.) e nel territorio regionale.

Sono ricomprese le società quotate ==solo ove espressamente previsto==, nonché le società loro partecipate, a meno che non siano controllate o partecipate direttamente da parte di PPAA

### Soggetti pubblici tenuti al rispetto del  TUSP (art. 2)
- rinvio all'art. 1 c. 2 TUPI (D.lgs.165/2001), nonché consorzi o associazioni di tali enti, enti pubblici economici e autorità di sistema portuale

Per agevolare l'individuazione dei soggetti pubblici controllanti il TUPI adotta le nozioni di:
- controllo analogo: situazione in cui la PA esercita un controllo analogo a quello esercitato sui propri servizi, mediante influenza determinanti sia sugli obiettivi strategici che sulle decisioni determinanti. (Anche mediato tramite persona giuridica diversa controllata dalla partecipante)
- controllo analogo congiunto, da parte di più PA congiuntamente:
	- gli organi decisionali devono essere composti da rappresentanti di tutti i soci pubblici partecipanti. Ogni soggetto pubblico deve essere rappresentato negli organi decisionali
	- i soci pubblici devono essere in grado di esercitare congiuntamente l'influenza determinante
	- l'organismo controllato non deve perseguire interessi contrari a quelli dei soci partecipanti

Il TU è rivolto anche alle società pubbliche che svolgono (artt. 2 lett. h e i)
- servizi di interesse generale (SIG): attività soggette ad obblighi specifici di servizio pubblico perché considerate di interesse generale dalle autorità pubblico (attività di servizio non economico come la scuola, la protezione sociale nonché le funzioni in tema di potestà pubblica, sicurezza, giustizia difesa)
- servizi di interesse economico generale (SIEG): species del SIG caratterizzato dall'essere reso in un mercato concorrenziale dove operano anche soggetti privati.
	- la definizione del TU è più ristretta di quella data dal TFUE (art. 14 e 106 par. 2): nel diritto UE basta che l'attività di erogazione del servizio si svolga in un mercato attuale o anche solo potenziale.
	- La giurisprudenza CGUE ha compreso nei SIEG anche attività che, sebbene prive di carattere economico, sono capaci di influenzare la libera concorrenza in un determinato settore commerciale
	- Viceversa, il TUSP contiene due limitazioni: a) oggettiva, il servizio non si sarebbe svolto o sarebbe stato svolto in condizioni differenti in termini di accessibilità fisica ed economica, continuità, non discriminazione, qualità e sicurezza senza l'intervento pubblico; b) soggettiva: il servizio deve essere ritenuto necessario dall'ente locale per il soddisfacimento dei bisogni delle comunità locali
