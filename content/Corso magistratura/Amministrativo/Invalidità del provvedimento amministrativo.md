Invalidità: difformità dell'atto al diritto, sanzionata dall'inefficacia definitiva. Tale invaldità può essere automatica (nullità) o necessitare di pronuncia (annullabilità)

Fino alla L. 15/2005, l'invalidità dell'atto amministrativo non ha conosciuto una puntuale disciplina legislativa.
Come nel diritto privato, l'invalidità amministrativa è l'irregolarità giuridica che determina l'inefficacia definitiva dell'atto. 
Tuttavia l'==invalidità amministrativa è diversa e più estesa da quella del negozio privato==, per 3 ragioni:
1. La normativa di diritto privato è di carattere dispositivo, mentre quella amministrativa è sempre cogente (97 Cost.) salvo eccezioni
2. I provvedimenti amministrativi sono atti che realizzano in via diretta la cura di interessi pubblici predeterminati; il potere costituisce il termine di relazione del rapporto tra autorità e amministrato. Le fattispecie di esercizio dei poteri amministrativi sono procedimentalizzate, constano di una serie articolata di atti giuridici sottoposti a norme cogenti. L'invalidità amministrativa descrive la non conformità dell'atto al modello legale ovvero alla normazione di organizzazione o alle esigenze della funzione. I ==provvedimenti, in quanto atti funzionali, incontrano non solo limiti negativi==(divieto di violare la legge), ==ma limiti positivi== (vincolo di perseguire gli scopi prefissati dalla legge). La natura funzionale dell'atto amplia i vincoli giuridici che tendono non solo a vietare, ma a imporre. Diverso spatium applicativo dell'invalidità nel diritto amministrativo: l'invalidità del provvedimento o degli atti procedimentali finalizzati alla sua adozione si configura per ogni contrasto dell'atto con la normativa di riferimento, ==anche con le regole procedimentali==; viceversa nel diritto privato le norme comportamentali sono regole di responsabilità, rilevanti ai fini della responsabilità precontrattuale
3. I vizi invalidanti del contratto sono tipici, quelli del provvedimento sono atipici: il concetto di violazione di legge è molto più ampio e comprende leggi nazionali e comunitarie, costituzionali, norme primarie e secondarie; v'è poi il vizio funzionale atipico dell'eccesso di potere
L'illegittimità amministrativa è più ampia, perché più spessa la trama dei vincoli gravanti sull'azione dei soggetti pubblici: ==vincoli positivi== (non solo negativi); ==funzionali== (non solo regolamentari); ==procedimentali== (non solo attizi); ==formali== (non solo sostanziali); ==generali== (non solo eccezionali); ==europei== (non solo nazionali)

### L'invalidità nel diritto amministrativo: categoria autonoma?
Tre tesi:
1. Ancillarità, basata sulla tesi (oggi superata) del  provvedimento come negozio di diritto pubblico. L'invalidità amministrativa non è altro che applicazione al provvedimento amministrativo dei principi civilistici. In questa prospettiva, si ritiene che la disciplina applicabile sia la stessa. Tesi che si giustificava in considerazione della mancanza di disciplina positiva dell'invalidità amministrativa. Oggi superata sia la giustificazione dogmatica (diversità tra provvedimento e negozio) che la ratio pratica (la disciplina legislativa del 2005 ha consentito di regolare senza necessità di prendere in prestito la normativa privatistica)
2. Autonomia: nel diritto amministrativo si esercita potere (funzionalizzato) e non si spende autonomia negoziale. Si nega la configurabilità della categoria della nullità (il provvedimento nullo è considerato inesistente) e si ritiene che l'invalidità sia comunque soggetta ad una disciplina autonoma quanto a termini, azione e potere del giudice
3. Tesi mediana, deve parlarsi di ==autonomia relativa==: (Ad Plen 6/1984) si ammette pacificamente la categoria della nullità, anche in considerazione del dato normativo (21-septies, nonché le molteplici ipotesi di nullità testuali previste dal legislatore), ma si disegnano diversi confini tra le due patologie e una diversa disciplina applicabile ad ognuna di esse. Si esclude in ogni caso la configurabilità della nullità virtuale e si afferma l'appicazione delle norme del Codice civile solo se compatibili

L'impostazione oggi prevalente è per l'autonomia dell'invalidità amministrativa, pur essendovi punti di contatto, sul piano sostanziale, funzionale e processuale:
- nel diritto amministrativo le invalidità sono 2 e non 3 (non v'è la rescissione)
- l'invalidità amministrativa è più ampia, rispetto alla tassatività e eccezionalità di quella privatistica
- mentre nel diritto privato la categoria principale è la nullità ex 1418 cc, nel diritto amministrativo è l'annullabilità e la nullità virtuale non esiste

### Differenza tra invalidità e cateegorie affini
- Illiceità: non è un predicato relativo all'atto, ma può connotare soltanto il comportamento. All'illiceità la legge ricollega la responsabilità e l'assoggettabilità dell'autore a sanzione da illecito (28 Cost.)
- illegittimità: l'atto è difforme a norme giuridiche che lo disciplinano; l'atto invalido (illegittimo) è efficace finché non interviene una pronuncia del giudice che lo privi retroattivamente degli effetti (tranne nullità)
- irregolarità: riguarda un vizio talmente minimale da non incidere sullo scopo dello stesso (es. errori formali nell'intestazione dell'atto)
- inopportunità: contrasto tra gli assetti del provvedimento e le regole non giuridiche di buona amministrazione e di efficienza amministrativa. Non incide sulla validità, salvo eccezionali casi di giurisdizione di merito (134 cpa) che consentono al giudice di annullare per vizi inerenti al merito
- inesistenza: inqualificabilità dell'atto - per cui mancano i presupposti minimi

### Questioni problematiche sull'invalidità
1. Invalidità può riguardare provvedimenti consensuali? Se tali accordi (art. 11 L. 241) non sono contratti, allora devono ritenersi applicabili le norme sulle invalidità
2. L'invalidità amministrativa può essere anche parziale? Nel diritto amministrativo, per ragioni di interesse pubblico, opera il principio di conservazione - quindi nel caso di vizio che tocchi solo una parte della struttura del provvedimento, deve ritenersi che la regola sia l'invalidità parziale
3. Invalidità derivata (endoprocedimentale, da atti del procedimento, ed esoprocedimentale). Con riferimento a quest'ultima ci si chiede quando l'annullamento produce la caducazione automatica di un atto consequenziale e quando invece produca solo un effetto viziante che deve essere dedotta con autonoma prospettazione.
	- per la tesi prevalente la regola è quella secondo cui normalmente i provvedimenti sono autonomi tra loro e quindi l'illegittimità di un atto a monte non produce automaticamente la caducazione di quelli a valle (es. sentenza di annullamento dell'atto di nomina di un dirigente, che non caduca automaticamente i provvedimenti da questi emanati mentre ricopriva quel ruolo). Sono eccezionali i casi di caducazione automatica, che opera quando c'è un legame inscindibile, ossia quando l'atto consequenziale è confermativo di quello a monte. Se l'atto a valle è puramente attuativo di quello a monte, per ragioni di economia processuale tanto vale annullare anche quello a valle, anche se è stato impugnato solo il primo (ad es. annullamento della graduatoria degli idonei, che automaticamente caduca anche l'elenco dei vincitori)
	- secondo l'insegnamento prevalente della giurisprudenza amministrativa (C. St. V 2168/2018) la caducazione ipso iure di un provvedimento per effetto di annullamento di un atto precedente è configurabile solo nel caso in cui quest'ultimo costituisca l'unico presupposto dell'atto conseguente, sì che con l'annullamento del primo il provvedimento successivo, in quanto meramente esecutivo ,verrebbe privato del suo oggetto e non potrebbe produrre effetti giuridici.
	- Ricapitolando: per gli atti procedimentali vige il principio secondo cui sul provvedimento finale si riverberano tutti i vizi del procedimento (principio di derivazione). Quindi il provvedimento finale può presentare vizi propri e vizi derivati da altri atti che, in quanto endoprocedimentali, non sono autonomamente impugnabili ma avverso i quali andrà proposta impugnazione contro il provvedimento finale (in quanto incisivo delle situazioni giuridiche). Gli atti presupposti autonomi ma fondamento logico dell'atto conseguente devono formare oggetto di autonoma e distinta impugnativa (sia pur in occasione dell'impugnazione avverso gli atti successivi che su di essi si fondano). L'assunto trova un eccezione per quegli atti che devono essere tempestivamenete impugnati, pena acquiescenza all'atto anteriore.

### Invalidità sopravvenuta
Atto che all'emanazione è accompagnato da tutti gli elementi richiesti (corrispondente al modello normativo), ma che in un secondo momento risulta per cause successive alla sua emanazione non più conforme all'ordinamento (C. St. V 2168/2018). 
La dottrina ha individuato i presupposti del fenomeno:
- provvedimento dotato di tutti gli elementi necessari e che non presenti alcun vizio
- provvedimento attinto da un difetto o da un vizio in un momento successivo alla sua emanaazione
- in conseguenza della patologia sopravvenuta, l'atto diventa nullo o annullabile
Santi Romano, in coerenza con l'impostazione propria dello stato di diritto del tempo, sosteneva che l'atto attinto da invalidità sopravvenuta divenisse per ciò nullo o anullabile, dando per scontato che una norma (ius superveniens) potesse rendere retroattivamente illegittimo un provvedimento precedente (in deroga alla regola tempus regit actum)

Va evidenziato che parte della dottrina nega in radice la validità scientifica della categoria dogmatica dell'invalidità sopravvenuta: si afferma, infatti, che poiché il provvedimento costituisce disciplina di una fattispecie determinata, la sua validità può essere valutata con riferimento alla ==situazione normativa esistente al momento della perfezione dell'atto,== avuto riguardo sia alla disciplina del modo di formazione, sia al suo contenuto regolativo. Secondo questa tesi, pertanto, non potrebbe parlarsi di invalidità sopravvenuta, in quanto i "fatti sopravvenuti" o sopravvenienze normative non potrebbero mai rilevare per la validità o invalidità del provvedimento, ma tutt'alpiù per la sua efficacia. Impostazione suffragata anche da parte della giurisprudenza (C. st. 4484/2014)

Altra parte della dottrina, invece, ammette la configurabilità di alcune fattispecie che si inquadrano nella categoria della invalidità sopravvenuta, quali:
- legge retroattiva che impone dei requisiti di validità non prima previsti
	- secondo parte della dottrina, tale legge retroattiva determinerebbe un'invalidità originaria e non sopravvenuta; quanti agli effetti, in genere la norma sorpravvenuta non cancella gli effetti già dispiegatisi, potendo solo impedire la produzione di ulteriori effetti. La tesi che nega la configurabilità dell'invalidità sopravvenuta, riconosce la rilevanza della sopravvenienza ai fini della riapertura dei termini per impugnare, che ricominciano a decorrere dall'entrata in vigore della nuova norma (ammettendo la proposizione di motivi aggiunti in caso sia già pendente ricorso avverso il provvedimento. Non convincente, in quanto determina un grave strappo al principipo della domanda e al correlato divieto di ultrapetizione, è la tesi che ritiene non proponibili i motivi aggiunti in quanto il vizio derivante dalla nuova legge retroattiva sarebbe rilevabile d'ufficio)
- dichiarazione di illegittimità costituzionale della legge istitutiva o regolativa del potere amministrativo
- legge di interpretazione autentica che attribuisce alla norma preesistente un significato diverso da quello su cui si è basata l'Amministrazione nell'emanazione del provvedimento; legge che modifica il significato della normativa che la PA ha posto alla base dell'emanazione del provvedimento, con conseguente invalidità del provvedimento stesso (Ad. Plen. 9/2011)
	- la legge interpretativa, avendo naturale efficacia retroattiva, darebbe luogo ad un'invalidità sopravvenuta laddove l'interpretazione accolta dal Legislatore si presenti difforme rispetto a quanto posto dalla PA come base per l'emanazione del provvedimento. Tesi criticata dalla dottrina, che ha sostenuto che ad essere sopravvenuta sarebbe semmai la certezza di un'interpretazione, non l'invalidità, che sussiste fin dall'origine (originaria). Critiche che non convincono pienamente, in quanto la stessa Corte costituzionale in più pronunce ha affermato che anche la legge di interpretazione autentica dà luogo ad una modificazione dell'ordinamento giuridico non diversamente dalle altre leggi, innovando l'ordinamento (C. Cost. 260/2015). Di conseguenza, alla luce di tale assunto, ciò che vale per la legge retroattiva (proponibilità di motivi aggiunti ed impugnabilità post scadenza dei termini mediante errore scusabile), vale anche per la legge di interpretazione autentica
- mancata conversione di decreto legge sulla cui base l'atto è stato emanato, ove la legge non provveda con una disciplina ad hoc
	- contrasto tra orientamento tradizionale che ritiene si tratti di un'invalidità sopravvenuta e orientamento più recente che sia originaria (perdendo efficacia retroattiva la legge, dovrebbe ritenersi insussistente già al momento dell'emanazione del provvedimento). Si ritiene comunque che anche nell'ipotesi in esame siano proponibili motivi aggiunti e riapertura dei termini per impugnare.
- dichiarazione di incostituzionalità della legge posta a base del provvedimento amministrativo
	- orientamento, prevalente in giurisprudenza e dottrina, ritiene che l'atto adottato sulla base della norma dichiarata incostituzionale sia annullabile, precisando tuttavia che il vizio non incontri nè il limite della mancata denuncia tra i motivi d'impugnazione (purché però costituisca il presupposto di un vizio di legittimità tempestivamente dedotto nei confronti del provvedimento impugnato), nè quello del diverso apprezzamento espresso precedentemente dal giudice con una decisione parziale con cui la questione sia stata manifestamente infondata - quando al momento della decisione definitiva risulta tuttavia che su rimessione di altro giudice la Corte costituzionale l'ha accolta. Diversi gli argomenti a favore: la temporanea efficacia della legge incostituzionale comporta che il provvedimento è stato emanato da un organo che esercitava le sue funzioni in base ad una legge vigente al momento dell'emissione dell'atto; l'autonomia del momento amministrativo comporta che l'atto ha vita e individualità proprie e non è automaticamente travolto dalla cessazione di efficacia della norma (al pari di quanto avviene nei rapporti tra atto e regolamento); lesigenza di tutela dell'affidamento ingenerato nei cittadini; esigenza pratica di concludere il giudizio con una sentenza di merito (annullamento) satisfattiva dell'interesse del privato e non con pronuncia che dichiari il difetto di giurisdizione perché l'atto è stato emanato in carenza di potere
	- secondo orientamento distingue tra norma incostituzionale attributiva del potere su cui si fondavano i provvedimenti emanati (nullo in quanto emanato nell'esercizio di un potere inesistente e quindi rilevabile in qualsiasi momento, senza la preclusiione dei termini di decadenza e giurisdizione del GO) e quella disciplinante esclusivamente le modalità di esercizio del potere (annullabile, con onere di impugnazione entro il termine di decadenza)
- emanazione di un provvedimento amministrativo sulla base di norma contraria a quella comunitaria

