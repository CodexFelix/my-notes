### La regola è la non consumazione del potere amministrativo
Il sistema ricavabile dagli artt. 2 L. 241/90 e 31 e 117 cpa, consente di escludere che la violazione del bene-tempo produca ex se illegittimità del provvedimento amministrativo o consumazione radicale del potere (C. ST. IV 2999/2018)
Salvo casi eccezionali di termini decadenziali, la scadenza non determina invalidità o inefficacia del provvedimento, ma ==espone l'amministrazione, oltre che al rimedio risarcitorio==, ==all'azione in tema di silenzio-rifiuto== (inadempimento), volta a conseguire una pronuncia che condanni la PA ad adottare il provvedimento espresso.

Mutuando categorie civilistiche, può dirsi che si registra una ==scissione tra norme sull'atto e norme sul comportamento== (queste ultime sanzionate da regole di responsabilità e rimedi di condanna pubblicistica).
- Ciò sia per i provvedimenti favorevoli, per i quali sarebbe illogico che il privato venisse danneggiato oltre che dal ritardo anche dalla preclusione del bene
- Ma ==anche per i provvedimenti pregiudizievoli== (contrario Clarich): nessuna disposizione prevede infatti conseguenze per l'inosservanza dei termini nei procedimenti diretti ad emanare atti restrittivi della sfera giuridica del privato. La tesi prevalente è che anche per i poteri incidenti su interessi oppositivi, i termini sono da considerare ordinatori, salvi i casi di decadenza espressamente comminata o comunque desumibile dal sistema.
	- arg. ex 152 cpc, applicabile anche al potere amministrativo: i termini sono ordinatori salvo che la legge disponga diversamente
	- ragioni di coerenza con la sorte del provvedimento tardivo accrescitivo: gli artt. 31 e 117 cpa, che prevedono un rito volto a costringere l'amministrazione all'adozione del provvedimento tardivo, confermano la legittimità di tale atto.
	- La Corte Costituzionale (355/2002) ha affermato il principio (sia pur con riferimento al caso di un provvedimento ampliativo): la mancata osservanza del termine non comporta la decadenza del potere, ma connota in termini di illegittimità il solo comportamento della PA, nei confronti del quale i soggetti interessati alla conclusione del procedimento possono insorgere utilizzando i rimedi che appresta in via generale in simili ipotesi (risarcimento del danno, esecuzione del giudicato che abbia accertato l'inadempimento della PA)
	- Il principio è anche Comunitario: l'art. 41 CDFUE la violazione della ragionevole durata non produce estinzione del potere o invalidità della decisione. Anche nel diritto UE quindi il diritto alla ragionevole durata è protetto nella sua dimensione patrimoniale, non in quanto tale - non è in grado di prevalere all'interesse alla conservazione della decisione. Nel diritto UE l'eccessiva durata del tempo può produrre eccezionalmente l'invalidità dell'atto finale ove la durata eccessiva abbia pregiudicato la difesa dell'interessato o abbia originato in questo il legittimo affidamento nell'esito favorevole del procedimento (ipotesi comunque eccezionale)

### Salvo casi eccezionali di termini perentori
La perentorietà può derivare da un'espressa previsione di legge o desumersi implicitamente dal sistema:
- art. 61 c. 1 (dlgs 42/2004 TU beni culturali): termine per l'esercizio del diritto di prelazione da parte del Ministero Beni Culturali è di decadenza; il provvedimento tardivo è emesso in carenza di potere - con giurisdizione del GO;
- art. 159 dlgs 42/200: annullamento dell'autorizzazione paesaggistica;
- provvedimento di espropriazione per pubblica utilità: sono previsti termini ritenuti perentori sia per i vincoli preordinati all'esproprio, che per la dichiarazioni di PU, che per il provvedimento di espropriazione (che va notificato entro 2 anni)
- irrogazioni di sanzioni disciplinari (art. 120 DPR 3/1957) espressamente prevede che il procedimento disciplinare si estingue e non può essere rinnovato decorsi 90 gg dall'ultimo atto
- 204 c. 1-bis Cod. Strada: per l'ordinanza di ingiunzione del prefetto
- Alcune ipotesi in tema di concorrenza (L. 287/1990): intese restrittive della concorrenza; cncentrazioni tra imprese
- Art. 2 c.8-bis l. 241/90: i provvedimenti inibitori successivi ai termini in tema di SCIA (art. 19 l. 241/90) nonché successivi ai silenzi assensi di cui agli artt. 14-bis, 14-ter, 17-bis e 20

### Tesi minoritaria (Clarich) ritiene perentori anche i termini per l'esercizio sfavorevole del potere
- Come nel caso di silenzio assenso l'art. 20 L. 241/90 prevede la consumazione del potere (con accoglimento dell'istanza del privato), così anche nei procedimenti restrittivi la scadenza del termine dovrebbe comportare la consumazione del potere, con conseguente illegittimità del provvedimento tardivo
- In generale, si capovolge la tradizionale affermazione giurisprudenziale: tutti i termini sarebbero da considerarsi perentori, a meno che una previsione legislativa espressa non attribuisca ad essi natura ordinatori
- Argomenti alla tesi:
	- L'art. 152 cpc, norma processuale, mal si attaglia a fattispecie sostanziali quali l'esercizio del potere amministrativo: nei rapporti sostanziali il termine serve a delimitare la situazione di incertezza nella relazione tra parti, dato dal potere di una di esse di incidere sulla sfera giuridica altrui (termine di decadenza), oppure ad adeguare lo stato di diritto ad uno stato di fatto (inerzia), allo scopo di segnare i confini tra sfere giuridiche tra soggetti del rapporto (prescrizione). Viceversa, nel processo, i termini sono di regola ordinatori e solo eccezionalmente, per imprimere un ritmo più serrato in funzione della conclusione e comunque solo nei confronti delle parti, perentori
	- la non consumabilità del potere finirebbe per attribuire alla PA un autentico privilegio, incompatibile con l'ampliamento delle tutele del privato
	- Le innovazioni apportate alla L. 241/90, in particolare nell' art. 2 che acquista la consistenza di un nuovo principio generale.
- La tesi distingue tra procedimenti ampliativi originati dalla richiesta del privato, per cui la tesi giurisprudenziale della inconsumabilità del potere mantiene la propria esattezza: la relazione cittadino-PA è qui di diritto soggettivo-obbligo, con conseguente applicazione dell'art. 1218 cc, che sanziona con l'obbligo di risarcire il danno lo stato di incertezza derivante dalla violazione/inadempienza dell'obbligo di provvedere nei termini - a prescindere dalla legittimità o illegittimità del provvedimento tardivo
- Nei procedimenti restrittivi, il termine si colloca invece nella relazione potere della PA e diritto soggettivo di quest'ultimo. Il modello è quello dei diritti potestativi: ==l'atto tardivo è nullo per carenza sopravvenuta di potere==. (fatto impeditivo o preclusivo dell'esercizio del potere)

### Indennizzo e potere sostitutivo
La doverosità dell'azione amministrativa non riguarda solo il dovere di provvedere, ma anche quello di concludere il procedimento nei termini stabiliti.
==Il Decreto del Fare (2013), conv. in L. 98/2013 ha introdotto in via sperimentale l'indennizzo da ritardo (art. 2-bis c. 1-bis L. 241/90).==
- Indennizzo riguarda i soli procedimenti relativi all'avvio dell'attività d'impresa iniziati ad istanza di parte, non gli altri procedimenti pure iniziati ad istanza di parte o avviati d'ufficio, o concernenti svolgimento di concorsi o silenzio qualificato (rigetto o assenso)
- Al fine di ottenere l'indennizzo l'istante è tenuto ad azionare il potere sostitutivo previsto dall'art. 2 c. 9-bis L. 241/90 nel termine perentorio di 20 gg dalla scadenza del termine di conclusione del procedimento. Nel caso di più amministrazioni, l'interessato presenta istanza all'amministrazione procedente, che la trasmette al titolare del potere sostitutivo dell'amministrazione responsabile del ritardo. Solo nel caso in cui il titolare del potere sostitutivo non emani il provvedimento nel termine o non liquidi l'indennizzo maturato a tale data l'istante potrà proporre ricorso ex 117 cpa o agire con rito monitorio ex 118 cpa.
	- Normalmente rivolgersi all'organo sostitutivo è una mera facoltà (art. 2 c. 9-bis usa l'espressione "può rivolgersi"); viceversa nella disciplina sull'indennizzo sembrerebbe essere condizione di procedibilità dell'azione giurisdizionale
	- La dottrina tende ad escludere tale conclusione sulla base di due rilievi: 1) l'art. 28 c. 2 DL Fare indica che l'attivazione del potere sostitutivo è disciplinato "al fine di ottenere l'indennizzo", sì che tale onere non vale come condizione per la diversa tutela sul silenzio-inadempimento, ove non si intenda far valere anche il diritto all'indennizzo; 2) l'art. 28 c. 5 prevede il dimezzamento del contributo unificato per le controversie sul silenzio e monitorie in caso di inerzia tenuta anche dall'organo sostitutivo. Deve ritenersi quindi che tali azioni ordinarie sul silenzio siano sempre introducibili pagando l'intero contributo, anche senza dover attivare l'organo sostitutivo 
	- La conseguenza della mancata attivazione per la pronuncia dell'organo sostitutivo, entro il termine perentorio di 7 gg, ==è la sola implicita rinuncia all'indennità==
	- In definitiva, l'azione per ottenere il pagamento dell'indennizzo si qualifica come azione soggetta ad un rito speciale di giurisdizione esclusiva. Può essere presentata unitamente alle domande sul silenzio (117 cpa), con trattenimento nel rito camerale - previa tempestiva attivazione dell'organo sostitutivo. DIversamente, potrà essere fatta valere anche in via autonoma, ma con il solo rito monitorio (118 cpa): si ricorrerà a questa tutela in caso di mancanza di interesse ad otenere una definizione del procedimento amministrativo
	- Parimenti è autonoma la domanda indennitaria (presentata congiuntamente alla domanda sul silenzio) per cui il giudice ravvisi la perdita di interesse ad ottenere una risposta alla domanda provvedimentale e sarà definita con rito camerale; meccanismo analogo alla condanna al risarcimento senza annullamento ex 34 c. 3 cpa.

Questioni problematiche poste dall'indennizzo:
- il dato letterale sembra ancorarlo al solo fatto del ritardo, indipendentemente dalla dimostrazione di un danno effettivo; ciò non è vero, come dimostra l. art. 28 c. 6 DL 69/2013, che estendendo le sanzioni previste dall'art. 26 cpa - richiede la non manifesta infondatezza ed ammissibilità della domanda provvedimentale
- Natura di tale indennizzo: è realmente indennizzo, quindi svincolato dall'"ingiustizia del danno" - su cui si fonda invece il risarcimento di cui al c. 1 art. 2-bis?
- Rapporti tra risarcimento e indennizzo: il risarcimento assorbe l'indennizzo - le somme corrisposte a titolo di indennizzo vanno detratte dal risarcimento

#### Il potere sostitutivo
L'attivazione da potere sostitutivo è condizione necessaria per ottenere l'indennizzo da ritardo nella conclusione del procedimento amministrativo.
Il potere sostitutivo si colloca nell'ambito delle ==forme di tutela successiva avverso il silenzio==, distinguendosi dalle forme di tutela preventiva, che prevengono il rischio di pregiudizi da silenzio. Secondo attenta dottrina lo strumento è teso a ==riparare la discontinuità della funzione==, mediante sostituzione (limitata nel tempo) di un organo che non funziona.
- Ulteriore conseguenza processuale di tale scissione è di rendere evidente come ==l'azione ordinaria sul silenzio può essere proposta al solo fine di sentire dichiarare (accertamento) la violazione dell'obbligo di provvedere== e senza investire il giudice dell'accertamento sulla fondatezza della domanda provvedimentale
- Se però la domanda sul silenzio sia corredata da quella indennitaria, il giudice non potrà limitarsi ad accertare la violazione dell'obbligo procedimentale, ma dovrà estendersi anche alla ammissibilità e fondatezza della domanda provvedimentale.
	- costituirà uno dei capi di domanda se l'azione è propostsa con rito avverso il silenzio ex 117 cpa
	- questione pregiudiziale, insuscettibile ex 8 cpa, di far stato, se il ricorrente ha agito con il rito monitorio (118 cpa)
- Il potere sostitutivo è una tutela successiva di tipo amministrativo, interna alla PA - distinguendosi alla tutela successiva giurisdizionale del silenzio inadempimento (artt. 31 e 117 cpa): 
	- il potere sostitutivo è stato introdotto con dl 5/2012 (conv. 35/2012), che ha stabilito l'obbligo di individuare all'interno di ciascuna PA il soggetto titolare del potere sostitutivo, il quale, decorsi invano i termini previsti per l'adozione dei singoli atti di competenza dei rispettiivi uffici all'interno della PA, può essere sollecitato dal privato - che può stimolare il suo potere sostitutivo anziché agire avverso il silenzio ex 117 cpa.
	- il funzionario adotta l'atto amministrativo richiesto in un termine dimezzato rispetto a quello ordinario (art. 2 l. 241/90)
	- in caso di omessa individuazione del titolare del potere sostitutivo, si considera attribuito al dirigente generale o, in mancanza, al dirigente preposto all'ufficio o (in mancanza di questo) al funzionario di grado più elevato presente nell'amministrazione. Ratio della novella è quella di responsabilizzare il vertice ed assicurargli la cognizione di tutti i casi in cui non è stata rispettata la tempistica prevista per concludere i singoli procedimenti.