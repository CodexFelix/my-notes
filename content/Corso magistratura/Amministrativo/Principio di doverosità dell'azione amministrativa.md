---
art. 2 L. 241/90
art. 31 c.p.a.
Potere amministrativo diventa doveroso non solo nel caso di istanza ma anche nei casi previsti dalla legge
---
Posto che nei procedimenti avviati su istanza del privato (volti quindi ad ampliare la sfera giuridica dell'istante) l'esercizio del potere è doveroso, ci si chiede: anche il potere ufficioso (autotutela, poteri sanzionatori) è doveroso? In questa seconda casistica può esservi una sollecitazione da parte di un privato portatore di un interesse personalizzato, qualificato e differenziato da quello del semplice cittadino (va distinto l'esposto semplice dall'esposto che sottende un'istanza).

La giurisprudenza [vedi dispensa] afferma che il potere è discrezionale nell'an oltre che nel quomodo dato che non vi sono interessi e doveri di risposta. Il potere resta spontaneo, fuori dai casi specifici previsti dalla legge, che hanno carattere eccezionale (sanzioni antitrust, autotutela nelle conferenze di servizi) e la decisione di esercitare l'autotutela è ufficiosa.

Argomenti che vanno in diversa prospettiva:
- evolutiva, il potere ufficioso non è a tutela solo dell'interesse pubblico, ma anche del privato
- se l'esposto è presentato non dal quisque de populo ma dal soggetto danneggiato dal provvedimento, allora c'è un interesse legittimo che merita soddisfazione
- sistematico, art. 117 lett. l (giustizia) si esercita anche mediante l'autotutela sollecitata dal privato
- processuale: non c'è alcuna elusione del termine decadenziale, per cui non ha fondamento l'obiezione propugnata da certa dottrina; in quanto il risultato è diverso da quello ottenibile con l'impugnazione. Nell'autotutela c'è sempre l'alea della discrezionalità amministrativa nella valutazione dell'utilità dell'annullamento in autotutela. In caso di annullamento del provvedimento di silenzio-diniego all'istanza di annullamento in autotutela, la PA conserverà la discrezionalità di valutare l'opportunità di rimuovere il provvedimento.
- interpretazione conforme: art. 2 l. 241/90 e 31 cpa devono essere intesi in senso estensivo. Impongono alla domanda una risposta, quante volte l'esposto sia equiparabile ad un'istanza.