[[Contratto pubblico]]
[[La tormentata evoluzione della disciplina dei contratti pubblici]]
[[Procedura di gara]]
[[Procedure di aggiudicazione per i contratti passivi]]
[[Autotutela amministrativa e contratto pubblico]]
[[Riparto di giurisdizione in materia di contratti pubblici]]
[[Tecniche di tutela in materia di contratti pubblici]]


### Pillole
**Trentasei pillole da paura sul diritto dei contratti pubblici:**
1) il “contratto pubblico” è un **ossimoro apparente**, che va sciolto sulla base della teoria della doppia personalità e capacità (art.11 cc) dei _public bodies_, per cui la PA è anche un soggetto di diritto comune, titolare di una generale capacità privatistica (“_l’attività privatistica ha carattere istituzionale”_, osserva Giannini); e, quindi, di una diffusa autonomia negoziale che non è sottoposta a generali limiti quantitativi o tipologici, ma solo, oltre che a **norme speciali limitative (cd “riduttive della capacità**”) _ex_ articolo 1418, primo comma, al **limite teleologico del ‘vincolo di scopo”** **_(“nec ultra vires”);_** sono quindi ammissibili, in assenza di divieti specifici (come per i contrati di società _ex_ art. 4 del TU 175/2016 e per i derivati finanziari _ex lege_ 147/2013), t**utti i contratti- anche liberali, gratuiti, atipici e misti- che in concreto siano sorretti da una causa** **compatibile con gli scopi istituzionali,** comprese donazioni, fideiussioni, sponsorizzazioni con clausole di tesoreria, advising, brokeraggio, acquisto di cosa futura, contratti in favore di terzi e aleatori (vedi però il divieto di contratti derivati ex lege 147/2013); **vedi il principio di autonomia contrattuale ex art. 8 nuovo codice.**
2) la PA gode, quindi, di una generale autonomia negoziale che le consente di affiancare all’**attività privata,**  diretta alla cura dei propri interessi nel disimpegno di attività di ordine interno (cosiddetta attività strumentale per il funzionamento degli uffici pubblici), anche **l’attività in forma privata,** ossia un’attività funzionale al perseguimento dell’interesse pubblico e alla cura dell’interesse collettivo; il **singolo contratto è _ex se_ atto di diritto privato,** **ma l’attività contrattuale ne suo complesso è attività amministrativa,** ossia esercizio di funzione pubblica in quanto soggetta a vincolo di scopo (cd. **_attività di diritto privato equivalente,_** da distinguere da quella _**di diritto privato istituzionale**_ che caratterizza i soggetti pubblici che agiscono essenzialmente con strumenti di diritto comune (enti pubblici economici e società pubbliche);
3) più che di “contratto pubblico”, o “contratto amministrativo” si dovrebbe parlare di “**_contratto del soggetto pubblico”,_** onde chiarire, plasticamente, che l’unico profilo pubblicistico è la qualità del contraente, mentre, sul piano oggettivo, il contratto non è atto di diritto pubblico (non esiste il “contratto di diritto pubblico”), ma negozio di diritto privato, soggetto al codice civile _ex_articolo 30, ultimo comma, del codice dei contratti pubblici (cd “_**principio della neutralità della qualità pubblica del contraente**”,_ come di quella del socio e del datore in lavoro rispettivamente nelle società a partecipazione pubblica e nel lavoro privatizzato);
4) **il ricorso al mercato è un’alternativa all’auto-produzione:** sul punto la legislazione nazionale considera l’auto-produzione un’eccezione (vedi artt. 5 e 192 codice contratti pubblici: Corte Cost. 100/2020; mentre **l’alternativa tra _to make and to buy_ è comunitariamente indifferente:** Corte Giust., IX, 6 febbraio 2020, cause riunite da c 89/19 a 91/2019;vedi anche Corte Giust., IV, 12 maggio 2022, n. 719/20); per il potenziamento dell’ _in house_ come alternativa generale vedi art. 7 nuovo codice che richiede solo una motivazione senza meccanismi di autorizzazione e pubblicità.
5) i **contratti attivi** sono regolati dalla normativa di contabilità di Stato (T.A.R. Salerno, I, 727/2021 sulla giurisdizione amministrativa in tema di procedura di evidenza); gli altri, distinti in appalti e concessioni, dal codice dei contratti pubblici del 2016; **essi sono impropriamente definiti esclusi dall’articolo 4 mentre, a rigore, sono estranei al codice;**
6) gli **appalti pubblici si** distinguono dalla nozione civilistica di appalto _ex_ art. 1655 cc, perché non sono un tipo contrattuale ma un **modello generale aperto a ogni negozio tipico o atipico di acquisizione di beni, servizi e opere**; e, quindi, possono riguardare anche forniture, non richiedono l’organizzazione di mezzi (non sono, quindi, contratti d’impresa e non presuppongono la qualità di imprenditore); e non sussiste il rischio di risultato tipico dell’appalto privato;
7) la nozione di appalto “contratto a titolo oneroso” ex art. 3, comma 1, lettera ii) è stata letta secondo una **concezione dilatata che considera a titolo oneroso** non solo i contratti a prestazioni corrispettive, ma **anche i contratti gratuiti** che attribuiscono all’affidatario un’utilità economica indiretta o mediata (come un vantaggio reputazionale o un’utilità immateriale contendibile sul mercato; Cons. Stato, V 4614/2017, che mette in evidenza la **cd. “economia dell’immateriale**” e il rilievo che **la contendibilità del vantaggio non strettamente finanziario garantisce l’affidabilità dell’offerta e dell’offerente**: ne risulta superato il principio tradizionale di “redditività dell’offerta”, con il corollario dell’inammissibilità delle cd offerte in pareggio); Corte Giust., IV, 10 settembre 2020, in C-367/19, ove si evidenza che va considerato in senso lato contratto a titolo oneroso anche una fattispecie che, pur in assenza di controprestazione sinallagmatica, consenta il perseguimento, in via indiretta, di un’utilità economica o di un vantaggio ideale connaturato alla vocazione dell’operatore, _sub specie_ di **accrescimento della capacità competitiva e dell’effetto _promozional_e**: si vedano i casi dei contratti del terzo settore stipulati da enti _no profit_ (associazioni di volontariato)- in cui manca anche l’utilità economica-, le sponsorizzazioni (art. 19), i servizi di tesoreria (201 tuel), i contratti relativi alla realizzazione di opere di urbanizzazione a scomputo (sentenza Corte Giustizia Bicocca del 2001: art. 1. Comma 2, lettera e, cod contr; art. 16 Tu, Edil; vedi anche artt. 20 e 36 codice contratti pubblici), i contratti di brokeraggio e _advising,_ e i servizi di tesoreria)**; vedi però articolo 13., comam 2, nuovo codice che esclude i contratti gratuiti dall’applicazione del codice**
8) **sono contratti, sul piano sostanziale e processuale, anche le concessioni**(di servizi e di lavori), considerate anch’esse contratti a titolo oneroso, con la peculiarità del corrispettivo (giuridico, non economico), e, quindi, del rischio operativo (“_economic risk related to the performance”:_ **triplice rischio di costruzione, di disponibilità e di domanda**) e del rapporto diretto tra concessionario e utente (sulle differenza tra appalto e concessione vedi Cons. Stato, sez. IV, 22 marzo 2021, n. 2426, che mette in luce il carattere triadico del rapporto);
9) **le concessioni conservano incrostazioni dell’origine pubblicistica** nella speciale disciplina relativa, in particolare, all’obbligo di evidenza pubblica in capo ai concessionari che esternalizzino nei casi di cui all’articolo 177 (norma peraltro bocciata da Corte Cost. 218/21); e alla sottoposizione delle concessioni ai poteri pubblicistici di revoca e annullamento _ex_ art. 176;

10) **i contratti pubblici,** diversamente da quelli civilistici, richiedono **un’alterità non solo formale, ma anche sostanziale**, tra i due contraenti (cd **“intersoggettività forte” o “qualificata”**), non ravvisabile nel caso di affidamento “_in house”_ e a enti controllati o controllanti _ex_ articolo 5 o, ancora, a impresa collegata ex art. 7: la riconducibilità di affidante e affidatario a un unico centro decisionale consente, infatti, di ravvisare una forma di autoproduzione ;”_in house providing”)_ e di escludere il presupposto stesso della gara, che è il ricorso al mercato (“outsourcing”); vedi Corte Cost. 27 maggio 2020, n. 100 e Corte Giust Ord. IX, 6 febbraio 2020, in cause riunite 89-91/2019, rispettivamente in tema di compatibilità dei limiti dell’in _house_ con il divieto di _gold plating;_ e di autonomia degli Stati membri nel fissare lo spazio operativo di _contracting out_ e _in house providing;_

11) **la parte affidante** del contratto pubblico è un ==soggetto pubblico==, nozione da declinare ==in senso ampio e sostanziale==, si da comprendere anche soggetti formalmente privati come _in house,_ organismi, imprese pubbliche e soggetti privati titolari di diritti speciali ed esclusivi (art. 9);

12) **l’affidatario deve essere un operatore economico** (articolo 45), titolare, anche grazie a raggruppamenti, subappalto o avvalimento (art. 89), di requisiti generali e speciali; morali, tecnici ed economici;

13) è da intendersi quale **operatore economico**, che deve sottostare alla gara pubblica per ottenere un affidamento produttivo di utilità economica, **anche un ente pubblico**; sono, infatti, esonerati dalla procedura di evidenza, in una con l’ _in house,_ solo gli **accordi tra enti pubblici di cooperazione istituzionale** (articoli 15 della legge 241; e 5, comma 6, del codice dei contratti), **_che non attribuiscano vantaggi economici all’ente pubblico o, in via indiretta, a un terzo privato senza gara_** (Corte Giust. 18 ottobre 2018 C-626, che ha considerato appalto di servizi il contratto volto ad affidare ad altro ente pubblico i servizi di pulizia sotto il controllo del committente, con il rimborso spese e la possibilità del ricorso a terzi operatori; vedi Corte Giust. e 13 giugno 2013 C-2869 sul contratto di consulenza tra Asl Lecce e Università del Salento, da un alto, e dall’altro, Ordine degli ingegneri di lecce per lo studio della vulnerabilità sismica degli ospedali provinciali del Salento; vedi anche Corte Giustizia c_:796818 del 28 maggio 2020; **Corte di giustizia dell’Unione europea, nona Sezione, sentenza 4 giugno 2020, C-429/19; 30 giugno 2020,** C-618/19, **sull’affidamento di servizi relativi alla gestione tasse automobilistiche da parte delle Regioni all’ACI; Cons., stato, sez. V, 2201/2022);vedi art. 7, comma 4, nuovo codice.**

14) occorre poi distinguere i **contratti esclusi (o esenti**) da **quelli estranei;**
	1) **i contratti esclusi** sono i contratti rientranti nell’ambito potenziale di applicazione del codice (appalti e concessioni), ma sottratti in tutto in parte all’applicazione delle relative previsioni in ragione della presenza di interessi pubblici prevalenti rispetto alla tutela della concorrenza (contratti regolati dal diritto internazionale, _in house_, commercio elettronico, contratti in ambiente concorrenziale, opere di urbanizzazione a scomputo); questi contratti, nominati solo al fine di esentarli dalle previsioni codicistiche, soggiacciono comunque ai principi di cui all’articolo 4;
	2) **i contratti estranei** , sono, invece, contratti esorbitanti, sul piano oggettivo o soggettivo, dall’ambito di operatività del codice, come vendite, comodati, locazioni, contratti attivi, donazioni, contratti associativi, contratti a esecuzione extraeuropea, contrati stipulati dalle imprese pubbliche non inerenti ai settori speciali: Cons. Stato Plen. 16/2011 e Corte Giustizia 28 febbraio 2020, C-521/18; vedi anche Cons. St, V, 6043/2021 sulla strumentalità dell’attività (affidata da Acea spa delegata da Acea Ambiente) di analisi delle acque reflue rispetto all’attività di smaltimento e trattamento delle acque e alla produzione di acqua potabile; questi contratti, se qualificabili alla stregua di contratti pubblici per la presenza dei profili soggettivo e oggettivo, soggiacciono, comunque, ai **principi costituzionali ed europei**, con esiti non diversi da quelli scaturenti, per i contratti esclusi, dal disposto dell’articolo 4 cit.; vedi anche le **concessioni balneari**: Plen 17 e 18/2019)

15) il contratto di diritto privato, come ogni atto negoziale, deve essere preceduto da una **procedura amministrativa** (_tutelle publique_) scandita da norme imperative limitative della capacità di agire tese a evidenziare l’interesse pubblico da perseguire, in omaggio al vincolo di scopo, secondo il cd “**principio di rilevanza del fine**” che connota la cd “attività di diritto privato equivalente”;

16) detta procedura mira a combinare il  **tradizionale scopo contabilistico**dell’efficiente allocazione delle risorse pubbliche con quello europeo finalizzato alla **tutela della concorrenza attraverso regole oggettive** che correggono la **naturale estraneità del soggetto pubblico alle logiche e alla pressione del mercato**; la  _ratio_ dell’evidenza pubblica è, quindi, quella di **assicurare l’efficiente allocazione delle risorse pubbliche e la tutela rafforzata delle prerogative concorrenzialità di partecipazione;**

17) il **diritto dei contratti pubblici è ormai, a tutti gli effetti, una branca del diritto della concorrenza** ispirata a principi comunitari che impongono un’interpretazione estensiva e un’applicazione analogica dell’obbligo di ricorrere a procedura pro-competitive e concorrenziali **(cd. “concorrenza imposta”);**in questo quadro si iscrive **il _favor partecipatonis_**, testimoniato dalla tassatività delle cause di esclusione dalle gare (art. 83, comma 8); dalla generalizzazione del soccorso istruttorio sostanziale (articolo 83, comma 9) e processuale, dal principio di rotazione, dalla preclusione per automatismi espulsivi per il carattere incompleto e omissivo delle indicazioni sui requisiti ex articolo 80, comma 5 (Plenaria 16/2020), il principio della suddivisione in lotti (art. 51), l’incentivazione del partenariato pubblico-privato, la generalizzazione del ricorso all’avvalimento ex art. 89; l’ampiamento del ricorso al subappalto ex art. 105 e l’attenuazione del principio di immodificabilità soggettiva dei raggruppamenti i che partecipano alle gare (art. 49, commi 17 e segg; vedi Ad. Plen 2/2022); **la logica pro-concorrenziale della normativa in esame fa sì che non sia necessaria la gara nei settori esposti alla concorrenza** (art. 8); ovvero se la concorrenza sia altrimenti soddisfatta (la selezione con gara del socio nelle società miste rende non necessaria la gara per l’affidamento del servizio alla società);

18) l’evidenza pubblica **regola ma non impone il ricorso al mercato;**

19) a seconda della soglia (artt. 35/36) e dell’oggetto (settori ordinari, speciali o particolari), la gara segue **procedure aperte, ristrette, negoziate o affidamenti diretti**; gli spazi per affidamenti e negoziazioni senza bando sono stati accentuati, per le procedure indette fino al 31 dicembre 2021, dal **d.l. Semplificazioni n. 76/2020 dal d.l. Ripresa e resilienza n. 77/2021,** in ragione della situazione emergenziale pandemica; in caso di procedure diverse dagli affidamenti diretti, i **criteri di valutazione delle offerte sono il prezzo più basso o l’offerta economicamente più vantaggiosa**;

20) la procedura di evidenza pubblica, che inizia con il bando di gara (vedi Plen. 4/2018 Cons. Stato, sez. V, 1192 e 1196/2022 e, per la nullità parziale, Plen. 22/2020; il bando è sottoposto al **principio di etero-integrazione** con le norme imperative x art. 1339),  **si conclude con un provvedimento (l’aggiudicazione)**che legittima, a guisa di atto presupposto e di fattore autorizzativo, la stipulazione del contratto ma non perfeziona direttamente il contratto (art. 32 comma 6);

21) viene, quindi, **respinta la lettura privatistica** (recepita dall’articolo 16, comma 4 del RD 2440/1923), secondo cui la procedura amministrativa di gara sarebbe anche un’attività privatistica di esercizio dell’autonomia negoziale; e si sancisce la qualificazione della procedura di gara come **procedimento esclusivamente amministrativo che culmina con l’atto di scelta** del soggetto con cui stipulare il contratto all’esito della successiva fase negoziale, caratterizzata dalla libera e autonoma esplicazione della volontà negoziale delle parti; si tratta del cd. **principio di scissione,** di derivazione europea, tra gara e contratto (cd. **_teoria del doppio grado_**, accentuata dallo _stand still_ sostanziale e processuale);

22) **l’aggiudicazione non è, quindi, atto costitutivo a effetto negoziale, ossia elemento costitutivo che integri, _ab intra,_ la volontà o la capacità dell’ente, ma atto presupposto, a carattere autorizzativo, _ab externo,_ che, a mò di fattore permissivo di legittimazione, incide sul piano funzionale del rapporto, non sul versante genetico dell’atto**; **_il collegamento non è strutturale (attizio), ma funzionale (effettuale);_ vedi articolo 17 del nuovo codice che rinvia all’allegato per il termine per la conclusione della gara con l’aggiudicazione, stabilendo, in caso di violazione la formazione del silenzio rifiuto o inadempimento. Il contratto va, invece, stipulato ex art. 18 nei 60 giorni dall’efficacia dell’aggiudicazione.**

23) la netta autonomia tra momento pubblicistico e dinamica negoziale (l’evidenza pubblica affianca, ma non sostituisce l’espressione della volontà negoziale) porta a **escludere che il contratto stipulato all’esito di una gara illegittima o mancata sia nullo** per mancanza di elemento essenziale (causa, forma, consenso); **o annullabile** per vizio della capacità o della volontà (articoli 1425 o 1429, nn. 3 e 4) o **inefficace** per difetto potere rappresentativo (artt. 1398 e 1399): l’autonomia della fase privatistica impedisce, infatti, di ritenere che la patologia dell’evidenza pubblica implichi deficienza strutturale del contratto per carenza di elemento essenziale o deficienza di un requisito per la libera espressione della volontà contrattuale; **la sorte del contatto è quindi una questione effettuale**, da risolvere con lo strumento dell’inefficacia relativa o della caducazione automatica (vedi n. 25);

24) **la lettura forte della dicotomia procedimento amministrativo- negoziazione privata porta anche una parte della giurisprudenza a escludere non solo che l’aggiudicazione sia contratto** (bilaterale, claudicante o patto di opzione o “pactum de contrahendo”), **ma anche che dia luogo _ex lege_ a un vincolo bilaterale, o anche solo unilaterale, alla futura stipulazione; il ritardo o rifiuto si stipulazione sono allora contrastabili con l’azione avverso il silenzio con cui il privato fa valere il suo interesse pretensivo ottenere una riposa che è discrezionale nel quid ma vincolata nell’_an_ (Tar Lazio 12400/2015);**

25) nei settori regolati dal codice **dopo il contratto non è possibile la revoca del l’aggiudicazione** (sia perché preclusa dal recesso ex art. 109-**oggi 123-,** sia perchè l’aggiudicazione esaurisce il suo effetto con la stipulazione e non è quindi passibile con lo strumento della revoca che, operando _ex nunc_., presuppone un atto a efficacia perdurante al momento del ritiro); **per l’annullamento ex art. 108 (vedi art. 122 oggi)** si contrappongono, invece, le tesi di chi esclude “in toto” l’annullamento in autotutela incompatibile con l’avventura stipula; di chi ritiene che l’annullamento d’ufficio sia regolato in modo restrittivo dalla normativa speciale di cui al primo comma dell’articolo 108; e di chi reputa coesistere con l’annullamento tipico e illimitato dell’articolo 108 e l’annullamento senza limiti temporali dell’ articolo 108 e quello limitato _ex_ art. 21 _nonies_ (nonostante il _nomen_, sono veri annullamenti anche i recessi di cui all’art. 163, comma 7, e quelli, in materia di normativa antimafia di cui agli artt. 92 e 94 del codice antimafia richiamati oggi dall’art. 123, comma 1: Plen.23/2020);**vedi poi art. 9 nuovo codice sul principio di conservazione del contratto.**

26) quanto agli **effetti economici della revoca dell’aggiudicazione,** Cds, V, 2358/2020, dopo avere premesso che l’obbligo indennitario scatta solo in caso di ritiro dell’atto terminale della procedura, ha distinto:
	1) nel caso della **revoca per sopravvenienza (di diritto o di fatto)**, al privato spetta, a prescindere dalla legittimità, sempreché ne ricorrano le condizioni, l’indennizzo da revoca (limitato, nel caso del comma 1 _bis_ dell’art. 21 _quinquies_ l. n. 241/1990, al “_danno emergente_”) o il risarcimento integrale del danno (comprensivo dell’interesse positivo, sia in termini di danno emergente che di lucro cessante: cfr. art. 1223 c.c.) se la revoca è riconosciuta illegittima;
	2) nel caso di **revoca penitenziale,** spetta il risarcimento del danno precontrattuale (nei limiti dell’interesse negativo, ancorchè comprensivo del lucro cessante: cfr. art. 1337 c.c.) anche nella ipotesi di revoca legittima, ma operata in modo scorretto (tipicamente, per inadeguato apprezzamento dei presupposti di fatto e di diritto a base del provvedimento impugnato), mentre compente il risarcimento integrale del danno in caso di revoca illegittima;

27) **l’inefficacia del contratto (speciale, graduabile e variabile**) _ex_ articoli 121, 122 e 123 del codice del processo (non estensibile al contratto di società e ai contratti extra-codicistici) è pronunciata dal giudice amministrativo, su domanda (proponibile anche in sede d’ottemperanza: sez. V, 7976/2019), con pronuncia costitutiva di carattere risolutorio (TAR Lazio, III bis, 11 febbraio 2021, n. 1737; nel senso della graduabilità temporale del subentro e, in particolare, della possibilità di riconoscere il subentro per tutto il periodo programmato, sena tener conto della scadenza originaria del contratto e della parte di servizio già espletata, Cons. Stato, V, 786/2021); sulla modulazione dell’inefficacia vedi Tar Lazio II bis 1737/2021; Vedi poi Tar Piemonte, II, 2 marzo 2022, n. 169, secondo **cui il subentro del secondo classificato deve avvenire alle stesse condizioni del subentrante e deve essere inteso come nuovo affidamento**; pertanto, sul pino processuale, si considera quale **nuovo provvedimento di affidamento, impugnabile nei termini ridotti di cui all’art. 120 cpa;**

28) **la Corte di Giustizia impone il modello della responsabilità oggettiva**(_Corte Giust Stad Gratz C 314/09)_ in caso di gara illegittima che leda l’interesse all’aggiudicazione, con conseguente risarcimento dell’interesse positivo (diversamente dalla responsabilità precontrattuale pura, che segue il paradigma del contatto sociale ex artt. 1337 e 1218 cc, con conseguente necessità del requisito della colpa e quantificazione basata sull’interesse negativo: Consiglio di Stato, Sezione Terza, 15 aprile 2021, n.3086; sulla giurisdizione in tema di responsabilità preconm6rattuale ora, vedi la contrapposizione tra Plenaria 21/2021 e Cass. Sez. unite 17329/2021);

29) in attuazione dei vincoli europei, **l’articolo 124 cpa prevede un modello senza colpa,** riconducibile al paradigma della tutela per equivalente più che a quello del puro risarcimento (cdi art. 209 nuovo codice);

30) in merito al **danno risarcibile,** **l’utile da aggiudicazione** mancata non conosce tetti o parametri legali (non ha più fondamento normativo la percentuale del 10 per cento) e soggiace all’onere della prova, che si può giovare anche del ragionamento presuntivo fondato sulla normalità di un margine remunerativo;  quanto alla _chance_, alla tesi rigorosa, di matrice pubblicistica, che pretende la prova di una probabilità di vittoria superiore a quella opposta, si contrappone quella privatistica che distingue la _chance_ eziologica (spetta il 100 per cento dell’utile potenziale, se si dimostra una probabilità qualificata) dalla _chance_ ontologica, che implica un risarcimento percentualmente ridotto in caso di possibilità concreta ma inferiore alla soglia del cinquanta per cento;

31) in caso di adeguata prova (anche presuntiva) dell’an, va risarcito anche il **danno curricolare, liquidato equitativamente _ex_ art. 1226**, per le ricadute negative in termini di immagine e competitività’ in ragione della non utilizzabilità della referenza professionale;

32) secondo pacifico indirizzo pretorio, non è ammissibile il ricorso straordinario al Capo dello stato nelle materie interessate dal rito accelerato appalti ex art. 120 (Cons., Stato, V, 2518/22;

33) la Plenaria 12/2020 ha sancito in chiave garantistica le regole relative al **decorso del termine di impugnazione nel rito dei contratti pubblici**; vedi anche Cons. Stato, sez. III, 1792/2022 e V 27 giugno 2022 n. 5232 che, in base ai principi costituzionali ed europei, **esclude la necessità di scomputare dal termine complessivo di 30+15 giorni** (artt. 29 e 76, comma 2, cpa) **i giorni impiegati per la formulazione dell’istanza di accesso,** anche detta istanza sia presentata entro un termine ragionevole (da individuarsi in 15 giorni); sul termine per impugnare vedi Corte Cost. 204/2021

34) la legittimazione a impugnare compete solo all’impresa che abbia fatto domanda valida ed efficace di partecipazione **(**regola derogabile solo in caso di clausola escludente, gara mancata, gara non indetta o di clausole che impongano oneri eccessivi, sproporzionati o impossibili (caso in cui la domanda di partecipazione rappresenterebbe onere manifestamente eccessivo**); vedi, sulla legittimazione processuale dell’Anac vedi Cons. Stato, I parere, 3 giugno 2022, n. 934; s**ulla **legittimazione ad impugnare gli atti di gara in capo ad un’impresa che si sia ritirata dalla gara stessa** Tar Milano, sez. IV, 6 febbraio 2023, n. 311 secondo cui l’impresa che si sia ritirata dalla gara prima dell’aggiudicazione è priva di legittimazione e di interesse a ricorrere avverso gli atti della gara stessa (secondo il Tar c**ostituisce un abuso del processo l’impugnativa di atti e la proposizione di censure in palese contraddizione col comportamento precedentemente tenuto dal ricorrente nei confronti della stazione appaltante);sul processo vedi art. 209 nuovo codice_;_**

35) la **Corte di Giustizia nel 2019 impone l’esame del ricorso principale anche in caso di fondatezza del ricorso incidentale escludente in ragione della sufficienza dell’interesse strumentale alla ripetizione della gara** (cd “interessi legittimi eterogenei”) e dell’inesigibilità di una prova diabolica, da parte del ricorrente, circa la certezza della futura ripetizione della gara (Tar Veneto, I, n. 164/20) : tale tesi- che porta alla priorità del ricorso principale (la cui infondatezza rende improcedibile l’incidentale per sopravvenuta carenza d’interesse: Cons. Stato, sez. 4, nn. 6151, 4431 e 2330/2020) – stravolge principi consolidati del nostro processo in tema di condizioni dell’azione, di priorità delle questioni di rito e di inammissibilità di sentenze prive di effetto effettivamente satisfattorio per il ricorrente principale (si pensi all’ accoglimento del ricorso del terzo classificato che finisca per eliminare solo l’aggiudicatario, premiando il secondo che godrà del probabile scorrimento), tanto da portare una fetta della dottrina ad agitare la teoria dei controlimiti per violazione di principi supremi quali l’effettività della tutela, la protezione dell’interesse legittimo, la soggettività della giurisdizione, il canone dispositivo e i principi della domanda, della legittimazione e dell’interesse a ricorrere;

36) L’Adunanza Plenaria 10/2020 chiarisce che l’accesso civico generalizzato debba trovare applicazione anche nella materia dei contratti pubblici, sia in fase di gara che in fase di esecuzione. **La disciplina dell’accesso civico generalizzato, fermi i divieti temporanei e/o assoluti di cui all’art. 53 del d. lgs. n. 50 del 2016, è, quindi. applicabile anche agli atti delle procedure di gara e, in particolare, all’esecuzione dei contratti pubblici, non ostandovi in senso assoluto l’eccezione del comma 3 dell’art. 5-_bis_ del d. lgs. n. 33 del 2013 in combinato disposto con l’art. 53 e con le previsioni della l. n. 241 del 1990, che non esenta _in toto_ la materia dall’accesso civico generalizzato, ma resta ferma la verifica della compatibilità dell’accesso con le eccezioni relative di cui all’art. 5-_bis_, comma 1 e 2, a tutela degli interessi-limite, pubblici e privati, previsti da tale disposizione, nel bilanciamento tra il valore della trasparenza e quello della riservatezza.**

Fase pubblicistica di affidamento (in cui si evidenzia l'interesse pubblico, si definisce il contenuto del contratto stipulando e si determina il contraente) - fase privatistica di conclusione del contratto

Art 11 l.241: senza pregiudizio dei terzi va riferito alla fase precedente la determina ed è la scelta se addivenire ad un accordo (e non quindi ad un provvedimento imperativo) a non dover danneggiare i terzi

