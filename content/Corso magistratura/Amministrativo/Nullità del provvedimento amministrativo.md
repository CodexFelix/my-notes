---
Fonti
- art. 21-septies l. 241/90 (prima di allora era figura di elaborazione giurisprudenziale, Ad. Plen. 6 1984 e 1 e 2 del 1992)
- art. 32 c. 4 cpa (azione di nullità)
- art. 114 c. 4 lett. b cpa: in seno al giudizio di ottemperanza possibilità di dichiarare nullità per contrasto con giudicato
- 133 c. 1 n 5 lett. A): giurisdizione esclusiva in tema di nullità
---

Dalla lettura del 21-septies emergono tre macrosistemi di nullità e in aggiunta la categoria delle altre cause di nullità previste dalla legge (testuali):
1. Strutturale
2. Testuale
3. Per difetto di attribuzione
4. Contrasto con il giudicato

La positivizzazione nella disposizione richiamata ha definitivamente stabilito che la nullità è una categoria autonoma di invalidità, superando il dibattito dottrinale anteriore alla riforma del 2005 e relativo al concetto di nullità e distinzione rispetto ad altre figure di invalidità:
- Nullità è diversa dall'inesistenza, perché c'è una classificazione dei casi di invalidità
	1. La teoria negoziale o pandettistica (sostenuta da Ascarelli) riteneva che, in assenza di norme specifiche, dovessero applicarsi le regole privatistiche e quindi le medesime tipoologie di nullità contemplate dal 1418 cc, sia quanto a cause (mancanza elementi strutturali, illiceità, nullità virtuali) ma anche della disciplina processuale (imprescrittibilità dell'azione, rilevabilità d'ufficio, legittimazione di chiunque vi abbia interesse).
	2. Tesi autonomistica o panpubblicistica, sostenuta dalla dottrina (Carnelutti) e giurisprudenza prevalenti: si negava che vi potesse essere un provvedimento nullo - in quanto l'unica forma di invalidità del diritto amministrativo è l'annullabilità. Le ipotesi più gravi erano invece inqualificabili, ossia inesistenti. Gli argomenti erano i seguenti: 1. non può operare la nullità virtuale come nel diritto civile, atteso che tutte le norme che disciplinano l'azione amministrativa sono imperative (fondate su buon andamento e efficienza ex 97 Cost.) se si ammettesse la figura della nullità per violazione di norme imperative, ogni violazione di legge darebbe luogo a nullità del provvedimento in contrasto con l'art. 29 cpa (già 26 TU cons. st. e 2 L. TAR) che include la violazione di legge come causa di mera annullabilità a garanzia delle esigenze di stabilità del provvedimento amministrativo; 2.  dal diritto amministrativo esulerebbe la categoria della nullità strutturale, mancando norme che definiscano i requisiti strutturali del provvedimento (come il 1325 cc); la carenza strutturale sarebbe idonea a generare la sanzione della mera irregolarità per vizi formali "irrilevanti", ovvero dell'inesistenza ove siano di tale entità da impedire la qualificazione del provvedimento come tale
	3. Data la peculiarità delle norme che regolano il diritto amministrativo e l'improponibilità delle medesime categorie di invalidità proprie del diritto civile, la categoria della nullità è stata prevista prima ancora dell'introduzione del 21-septies da alcune puntuali disposizioni legislative nonché da interventi giurisprudenziali (Adl. Plen. 6/1984; 1 e 2/1992; 5 e 6/1992). Ne consegue che, pur nella contestazione della trasposizione delle regole civilistiche di invalidità, una soluzione intermedia ammette la categoria della nullità in diritto amministrativo, almeno per le nullità testuali e alcune nullità strutturali
- nullità è diversa dalla disapplicazione, in quando il provvedimento è illegittimo e ab origine inefficace, anche se entrambe producono come effetto l'inefficacia. La disapplicazione ex 4 e 5 LAC è una sentenza con cui esclude l'applicabilità al caso concreto di provvedimento che altrimenti è efficace (privazione degli effetti ai soli fini del giudizio); la sentenza dichiarativa della nullità invece accerta l'inefficacia iniziale
- nullità è invalidità eccezionale tipica
- la nullità virtuale non esiste, in quanto il contrasto con norme imperative è sanzionato dalla annullabilità per violazione di legge.

### Eccezionalità e tipicità della nullità amministrativa
Anche se assurge a figura patologica generale, la nullità può essere invocata solo al ricorrere di una delle ipotesi del 21-septies; altrimenti ogni difformità tra modello attizio e fattispecie concreta dovrà essere considerata annullabilità, purché si tratti di vizio invalidante.
- Non è configurabile una nullità virtuale (come nel civilistico 1418 cc, in cui la nullità è residuale), dovendosi qualificare la violazione di legge alla stregua di causa di annullabilità (C. St. VI 882 e 2028/2017: la nullità è categoria eccezionale e tipica, in omaggio ai principi di certezza dei rapporti giuridici e conservazione degli atti amministrativi)
- Le cause di nullità devono intendersi un numero chiuso, ai ristretti casi del 21-septies (testuale e strutturale): è rimessa alla attività esegetica dell'interprete, il cui compito sarà comunque agevolato dai risultati della speculazione dottrinaria e giurisprudenziale precedente al 2005.
- la nullità nel diritto amministrativo si pone tra l'inesistenza e l'annullabilità: sono pochi i casi in cui il provvedimento è affetto da un vizio tale da produrre nè annullabilità nè inesistenza
	- i vizi funzionali comportano annullabilità (a differenza del civile dove il vizio di causa produce nullità)
	- vizi di competenza, tranne quella assoluta, producono annullabilità

### Carenza di potere
La genesi del concetto della carenza di potere è da ricollegarsi alla giurisprudenza della Cassazione che, per ampliare la giurisdizione del GO, statuì che il provvedimento adottato in carenza di potere è inidoneo ad affievolire l'originaria consistenza del diritto (SU 1657/1949): il potere è carente quando adottato da amministrazione del tutto priva del potere di adottarlo, o perché appartiene ad Amministrazione diversa, o perché precluso ad ogni Amministrazione dello Stato. (ipotesi carenza in astratto, per distinguerla da quella della carenza in concreto - categoria criticata in quanto confonde condizioni di esistenza e condizioni di esercizio del potere amministrativo - che ricorre quando il potere amministrativo, pur essendo in astratto attribuito alla PA, non può in concreto essere esercitato a causa di preclusione legislativa)

Quanto alle ipotesi di provvedimento nullo per carenza di potere, prima dell'introduzione dell'art. 21-septies, si sosteneva fosse inscrivibile nella categoria in parola:
- usurpazione di potere, assenza di soggetto qualificabile come amministrazione desse luogo a nullità strutturale, per mancanza di elemento essenziale. Altri invece, ritenevano tale vizio inquadrabile nell'inesistenza, almeno quando palese agli occhi dei destinatari
- Incompetenza assoluta (violazione del canone di riparto dell'attribuzione), da distinguere da quella relativa che ai sensi dell'at. 29 cpa (già art. 26 TU cons. st. e 2 l. tar) che è invece sanzionata dall'annullabilità. Relativa è quella interna al medesimo plesso organizzatorio cui l'organo competente appartiene; è invece assoluta quando il provvedimento è adottato da un organo che opera in un pplesso organizzatorio radicalmente diverso da quello cui appartiene l'organo competente (PA assolutamente priva del potere di provvedere)
	- l'incompetenza assoluta è stata ridotta ulteriormente dalla recente giurisprudenza, che ricomprende nell'incompetenza relativa non solo i casi di organo appartenente a medesimo plesso organizzatorio, ma anche quelli di atti emanati da organo che operi in un settore amministrativo omogeneo, in cui i due organi svolgono compiti ripartiti secondo il sistema proprio della divisione di competenze. Interpretazione feconda di interpretazioni dopo la riforma del Titolo V della Costituzione, che nel riassetto federalista delle istituzioni ha determinato plurimi settori di competenze concorrenti, rientranti quindi nell'incompetenza relativa
- Contrasto con giudicato (oggi previsto come vizio a parte). Atti adottati in violazione o elusione del giudicato devono essere considerati tamquam non essent e si ritiene ammissibile il giudizio di ottemperanza in quei casi in cui si miri a far valere non la difformità dell'atto sopravvenuto alla legge sostanziale, ma l'inadempienza dell'obbligo di attenersi all'accertamento contenuto nella sentenza da eseguire
- (In passato si è ritenuta rientrante nella carenza di potere per la) Violazione del diritto comunitario, in forza del principio di primazia dell'ordinamento comunitario, che non sarebbe adeguatamente garantita con la semplice annullabilità. Tuttavia, la Corte di Giustizia ha ribadito in più occasioni la compatibilità di un termine decadenziale con la tutela delle posizioni soggettive derivanti dalla normativa comunitaria. Al più potrebbe parlarsi di carenza di potere in caso di disapplicazione della norma attributiva del potere, che farebbe venire meno quindi la base legale di esso.
- (Parimenti in passato) per la norma attributiva del potere travolta da pronuncia di incostituzionalità. La soluzione dipende dall'impostazione accolta con riferimento all'efficacia della legge dichiarata incostituzionale: A) se si ritiene che la legge incostituzionale, ancora invalida, è pienamente efficace e operante fino alla sentenza della Corte costituzionale, significa che era vigente al momento in cui l'atto è stato emesso, sicché non potrà dedursene la nullità, ma la annullabilità per un vizio sopravvenuto che dovrà farsi valere nei termini decadenziali; B) se si ritiene che la legge incostituzionale è radicalmente nulla e del tutto inidonea a produrre effetti, il provvedimento è emanato in carenza di potere, perché adottato nell'esercizio di un potere inesistente - con conseguente possibiltà di giovarsi della sopravvenuta dichiarazione di incostituzionalità in qualsiasi momento

### 1. Nullità per mancanza di elementi essenziali (Strutturale)
La previsione della nullità strutturale smentisce quella parte di dottrina che non fosse applicabile tale categoria, tipicamente civilistica, perché un atto amministrativo privo degli elementi essenziali è semplicemente inqualificabile, inesistente.

Il diritto amministrativo non contempla una norma generale che stabilisca quali siano gli elementi essenziali del provvedimento (come fa il 1325 cc) al potere giudiziario spetterà pertanto il compito di individuare gli "elementi essenziali":
- i fautori della tesi civilistica, basata sulla superata tesi del provvedimento come negozio giuridico di diritto pubblico, colmano le lacune con le categorie civilistiche. (nullità per indeterminatezza, impossibilità e illiceità del contenuto, ossia regolamento d'interessi recato dall'atto; difetto o illiceità della causa, funzione tipica del provvedimento in relazione all'interesse primario perseguito; inesistenza dell'oggetto, ossia persona o res materialmente destinata a subire gli effetti dell'atto; o mancanza di volontà, come nel caso di violenza esercitata sul funzionario; o vizi di forma ad substantiam o mancanza di sottoscrizione o verbalizzazione)
	- tuttavia molte categorie non sono riportabili in sede amministrativa, che si caratterizza per la prevalenza dell'aspetto funzionale su quello volontaristico e per specifici vizi: la mancanza o illiceità della causa è riconducibile all'annullabilità da eccesso di potere; vi sono pure casi di inesistenza dell'atto come l'usurpazione del potere 
- In definitiva, l'art. 21-septies, nel positivizzare la nullità strutturale sembra avere un valore meramente ricognitivo. Anzi, dall'analisi che precede, emerge l'opportunità di condividere una interpretazione restrittiva della categoria, sia in relazione agli elementi essenziali, da intendersi appunto strutturali, sia in ordine alla verifica della relativa esistenza o inesistenza. Di nullità deve parlarsi nel caso di difetto dell'elemento per inesistenza dello stesso comporti il difetto strutturale dell'atto. La categoria della nullità per mancanza degli elementi essenziali è fortemente ridotta nella sua sfera di azione, perché è in gran parte assorbita dalla categoria dell'inesistenza

### 2. Nullità per difetto assoluto di attribuzione
Sull'esatta portata dell'espressione non vi è accordo in dottrina:
1. La tesi maggioritaria ha ritenuto che l'espressione evidenzia una chiara contrapposizione rispetto al difetto relativo di attribuzione, ricomprendendo la sola carenza in astratto del potere: il Legislatore con un'espressione un po' ambigua e generica ha voluto distinguere i casi in cui manca assolutamente il presupposto al quale va agganciato il potere (la norma attributiva del potere), dai casi in cui vi sia un difetto relativo del potere (la norma esiste, ma ne sono violate le regole e le condizioni di esercizio del potere). Con l'espressione difetto assoluto, la norma ha voluto far riferimento sia all'incompetenza assoluta che alla mera carenza in astratto del potere - mentre quella relativa è degradata a mera ipotesi di cattivo uso del potere ed è causa di annullabilità del provvedimento. In definitiva, viene rafforzato il convincimento circa l'infondatezza della figura della carenza in concreto del potere: il vizio di nullità non sarà configurabile per tale vizio (COns. St. 45/2017 e Tar Venezia 36/2018). Ciò trova conferma nel successivo 21-octies che fa riferimento alle ipotesi di eccesso di potere, incompetenza e violazione di legge (quest'ultima ricomprende certamente anche i modi e i fini dell'esercizio del potere; quindi ulteriori violazioni relative a limiti, presuppostim modi di esercizio del potere, ineriscono al cattivo uso del potere e quindi ad una causa di annullabilità). Ulteriori conferme si rinvengono nella tesi prevalente che ritiene il provvedimento adottato in applicazione di norma incostituzionale come annullabile e non nullo (per carenza di potere), stante la temporanea efficacia della legge, all'autonomia dell'atto e alla tutela dell'affidamento
2. Altra tesi sostiene che il difetto di attribuzione (nell'accezione del 134 Cost.) consista nella violazione delle norme che distribuiscono il potere e disciplinano la competenza, e che il Legislatore abbia sanzionato con la nullità la sola incompetenza assoluta: la carenza in astratto di potere sarebbe rimasta fuori dalla previsione legislativa, in quanto la sua mancanza fa venir meno del tutto i presupposti perché un provvedimento possa essere considerato tale e quindi pone problemi di inesistenza più che di validità. Tale rilievo si salda alla considerazione mutuata dalla sent. 204/2004, per cui l'elemento discretivo necessario per qualificare un provvedimento amministrativo è costituito dal potere: se non c'è potere non c'è autorità e non c'è provvedimento

### 3. Violazione ed elusione del giudicato
Terza ipotesi, attribuita alla giurisdizione esclusiva del GA ex art. 133 c. 1 lett. A n. 5 cpa.
Sui concetti di violazione ed elusione del giudicato Ad. Plen. 1/2017

- Secondo la tesi prevalente l'atto amministrativo difforme a giudicato sarebbe adottato in carenza di potere e quindi nullo per tale ragione; il rimedio consiste nel ricorso per ottemperanza e la preesistente titolarità del potere è erosa per effetto del giudicato di annullamento, in virtù del quale la PA nell'adottare nuovamente il provvedimento medesimo, è tenuta a non reiterare il vizio rilevato dal giudice. (Cons. St. V 3705/2017: per consentire l'unitarietà di trattazione di tutte le censure svolte dall'interessato a fronte della riedizione del potere successiva ad un giudicato amministrativo, le relative doglianze devono essere dedotte dinanzi al giudice dell'ottemperanza, giudice naturale dell'esecuzione della sentenza e giudice competente per l'esame della forma patologica più grave dell'atto, quale è la nullità) Cià è stato confermato dalla giurisprudenza di fine anni Settanta e inizio Ottanta (Plen 6/1984 ha chiarito che per gil aspetti incisi dalle sentenze passate in giudicato, la Amministrazione non ha più alcun potere amministrativo e che, pertanto, l'atto contrastante con il vincolo derivante da giudicato è affetto da un vizio più grave dell'annullabilità, ossia la carenza di potere)
- Tuttavia, successivamente all'indirizzo seguito da Plenaria 1984, la giurisprudenza amministrativa, nell'intento di assicurare maggiore tutela agli interessati, si orientò verso la progressiva assimilazione dell'elusione alla violazione del giudicato, con l'obiettivo di contenere la discrezionalità dell'Amministrazione chiamata alla nuova attivazione del medesimo potere esercitato in occasione del provvedimento annullato dal giudice. Pertanto, il rimedio dell'ottemperanza è stato esteso alla elusione del giudicato, superando la distinzione tra i due tipi di difformità tra sentenza e successivo provvedimento (oggi l'art. 21-septies contiene sia violazione che elusione)

L'art. 133 c. 1 lett. a n. 5 attribuisce alla giurisdizione esclusiva del GA le controversie inerenti la nullità dei provvedimenti adottati in violazione/elusione del giudicato.
La portata della prescrizione normativa, invero, porta con sè un acceso dibattito, dato che attribuisce la giurisdizione al GA in una materia già oggetto della giurisdizione di merito del giudice di ottemperanza. Ci si chiede quale sia stata la necessità di inseriroe nell'ordinamento una norma priva, prima facie, del criterio di innovatività:
1. Prima interpretazione: la nuova disposizione è inutile (perché ribadisce una giurisdizione già spettante al GA in ottemperanza ex 112 ss cpa) e pericolosa (perché ha ridotto i poteri cognitori del giudice chiamato a risolvere le controversie oggetto della specifica ipotesi di nullità in oggetto. Attribuendo la giurisdizione esclusiva del GA si è eliminato iil controllo di merito che qualifica la sola giurisdizione di ottemperanza)
2. Tesi diversa, che ritiene che il giudizio di ottemperanza è diverso sul piano procedurale e sostanziale da quello di nullità. Il primo è un giudizio di condanna esteso al merito, soggetto ad una procedura accelerata, ha ad oggetto anche comportamenti e inerzie e risulta esteso al merito e consente la nomina di un commissario ad acta; il giudizio di nullità è di accertamento che concerne i soli atti amministrativi, segue il rito ordinario, non consente una congnizione di merito e non prevede la nomina di un commissario ad acta. Tale diversificazione consente di affermare che se è vero che il più delle volte la questione di nullità dell'atto per violazione/elusione del giudicato si innesta nel giudizio di ottemperanza, ciò non esclude aprioristicamente la possibilità (es. se è prescritta l'actio iudicati o è ineseguibile il giudicato) che la parte possa formulare una domanda di nullità a soli fini risarcitori, autonoma rispetto al giudizio di ottemperanza. In questi casi, la legge fissa una giurisdizione esclusiva relativa ad un'azione di cognizione

### 4. Nullità testuali
Casi espressamente previsti dalla legge. Secondo la tesi prevalente deve trattarsi di una legge statale e non regionale (in quanto la materia "giustizia amministrativa" è di competenza esclusiva della legislazione statale ex 117 c. 2 cost.). 
- artt. 3 e 6 L. 444/1994 (prorogatio degli organi amministrativi): le norme comminano la nullità per gli atti adottati durante il periodo di prorogatio ma che non rientrino tra gli atti di straordinaria amministrazione, nè siano connotati da indifferibilità ed urgenza; la seconda colpisce gli atti (anche indifferibili e urgenti) adottati dagli organi decaduti quando siano decorsi più di 45 giorni
- art. 3 DPR 3/1957 (TU impiegati civili dello Stato), che stabilisce per l'Amministrazione statale che l'assunzione agli impieghi senza concorso prescritto per le singole carriere è nulla di diritto e non produce alcun effetto a carico dell'amministrazione, ferma restando la responsabilità dell'impiegato che vi ha provveduto
Le norme evidenziate presentano una struttura comune: alla comminatoria della nullità del provvedimento si collega l'imputazione della responsabilità dell'atto nulllo all'autore dello stesso (normalmente il dirigente), anziché alla Amministrazione.
- Dlgs 165/2001: art. 52 c. 5 (assegnazione del dipendente a mansioni proprie di una qualifica superiore, lasciando fermo - jn deroga all'improduttività di effetti del provvedimento nullo -il diritto alla retribuzione per il lavoro prestato); art. 53 c. 8 (conferimento di incarichi esterni in mancanza della previa autorizzazione dell'Amministrazione di appartenenza - con la sanzione del trasferimento dell'importo previsto come corrispettivo in favore dell'Amministrazione di appartenenza)
- l'art. 11 L. 241/90 (accordi integrativi e sostitutivi di provvedimento tra PA e privati) prevede la nullità per l'inosservanza del requisito dela forma scritta; gli accordi procedimentali pongon l'ulteriore problema del rinvio ai principi del Codice civile in materia di obbligazioni e contratti - e quindi se siano applicabile tout court le nullità civilistiche 
- Nelle gare pubbliche, l'art. 83 c. 8 prevede la nullità delle cause di esclusione atipiche, prive cioè di fondamento in una prescrizione di legge

### Disciplina sostanziale della nullità
La mancanza di una disciplina degli effetti della nullità ex 21-septies si spiega con la ==volontà del legislatore di rinviare alle conseguenze indicate nel Codice civile==, ovviamente nei limiti della compatibilità (strutturale e funzionale) dei fue fenomeni giuridici.
1. Nullità parziale (di parte del provvedimento): nella pratica è un'ipotesi rara, perché spesso i vizi radicali dell'atto inficiano l'intero atto. L'art. 1419 cc, in ogni caso, tende a garantire la conservazione del contratto. Ciò vale a maggior ragione nel diritto amministrativo, dove assume particolar rilievo la salvaguardi della stabilità degli effetti del provvedimento. Di conseguenza la caducazione si estende all'intero atto solo se quella parte risulti essenziale per la formazione della volontà dell'Amministrazione.
2. Nullità derivata (endoprocedimentale ed esoprocedimentale fra più provvedimenti) in entrambi i casi non può parlarsi di nullità derivata: nella relazione interna il vizio dell'atto endoprocedimentale è un vizio procedurale che integra annullabilità del provvedimento; in quella tra provvedimenti il vizio di quello collegato è proprio di questo 
3. Autotutela: si discute circa la possibilità di autotutela decisoria (non certamente praticabile è quella esecutiva, in quanto un provvedimento nullo non può essere portato coattivamente ad esecuzione in quanto assoluitamente improduttivo di effetti ab origine). Taluni ammettono la possibilità di un atto ricognitivo di contenuto dichiarativo, volto all'accertamento dell'invalidità. Altri riconoscono addirittura natura costitutiva all'autotutela esercitata verso l'atto nullo (incidendo sulla possibilità di produrre effetti finanche materiali). Sul punto una posizione mediana è stata assunta da SU 12110/2013 che afferma che l'autotutela esercitata su atto nullo ha natura costitutiva, almeno quando la rimozione dell'atto incide non sugli effetti giuridici, ma su quelli materiali. Ne deriva che la disciplina applicabile è quella dell'art. 21-nonies, atteso che un atto nullo, pur non producendo effetti giuridici, produce effetti materiali. 
	- il problema è strettamente connesso a quello della tutela dei terzi che hanno fatto affidamento sugli effetti dell'atto, di cui sia stata successivamente accertata la nullità. Tanto che si acceda alla tesi dell'autotutela costitutiva, quanto a quella dichiarativa, deve ammettersi che la PA dia atto della comparazione dell'interesse pubblico all'eliminazione del provvedimento con gli interessi dei soggetti privati, su cui anche un provvedimento nulllo può aver medio tempore modificato la realtà materiale, ingenerando legittimi affidamenti. Di conseguenza la disciplina dell'autotutela su provvedimenti nulli non si discosterebbe da quella dettata verso i provvedimenti annullabili. Dubbi pone l'estensibilità del termine introdotto dalla riforma madia (124/2015) al potere di autotutela su provvedimenti di autorizzazione o attribuzione di vantaggi economici (c. 1 del 21-nonies)
4. Convalida: è eccezionale nel diritto civile (1423 cc, solo nei casi di legge); la stessa regola vale nel diritto ammministrativo?
	- parte della dottrina risponde affermativamente, desumendo l'inammissibilità della convalida non solo dal 1423, ma dal 21-nonies che prevede esclusivamente la convalidabilità del provvedimento annnullabile, escludendola quindi per quello nullo. La ratio di tale regola riposerebbe sul principio generale della radicale imrpoduttività di effetti giuridici del provvedimento nullo e dalla rilevanza superindividuale degli interessi, nonché dalla assoluta gravità del vizio
	- altri però fanno notare che lo stesso principio di conservazione e stabilità degli effetti dell'atto, dovrebbero far ritenere inapplicabile la norma civilistica. Di qui la preferenza per un'opzione che consente, in via generale, alla PA di sanare almeno ex nunc la nullità.

### Questioni processuali
1. Giurisdizione:
	- per i provvedimenti nulli su interessi pretensivi, la giurisdizione spetta pacificamente al GA per due ragioni: 1) non si capirebbe il senso dell'azione dinanzi al GA se questi non avesse giurisdizione; 2) la tesi per cui il GO avrebbe giurisdizione sembra introdurre un nuovo riparto di giurisdizione basato sulla gravità della patologia e non sulla natura della situazione giuridica lesa. Nel nostro ordinamento il riparto della giurisdizione dipende dalla causa petendi. La gravità della patologia non toglie che l'interesse azionato è pretensivo ad ottenere un provvedimento favorevole
	- diverso il caso di interesse oppositivo, per il quale la nullità può aver incidenza sul riparto ma non in quanto tale, ma sulla base del principio della degradazione: l'atto nullo non è in grado di degradare il diritto in interesse legittimo.
2. Natura giuridica dell'azione di nullità ex 31 c. 4 cpa (che prima della previsione era ritenuta non ammissibile per l'assenza di interesse vista l'inefficacia - ex nihilo nihil fit -e il dogma della tesi della tipicità delle azioni)
	- è un azione meramente dichiarativa (di accertamento della nullità del provvedimento) e non di spettanza (con cui il privato chiede l'accertamento della fondatezza della pretesa)
3. Legittimazione ad agire: assoluta; non esistono casi di nullità relativa. Tutti i soggetti lesi possono agire con l'azione di nullità, con la precisazione che se c'è contrasto con il giudicato, il rimedio di ottemperanza può essere proposto solo dalle parti del giudizio originario
4. Termine di decadenza fissato dal 31 c. 4 cpa in 180 giorni (non operante per la nullità per contrasto con il giudicato, soggetta al termine prescrizionale decennale dell'actio iudicati ex 114 c. 1 cpa); ai fini dell'eccezione non è previsto alcun termine: la ragione del termine così breve a differenza di quello privato è da ricercarsi sulle esigenze di certezza particolarmente pregnanti nel diritto amministrativo
5. Rilevabilità d'ufficio della nullità del provvedimento (31 c. 4 cpa), con delle differenze rispetto alla nullità del contratto da parte del GO:
	- le SU 26242 e 26243 del 2014 in tema di nullità del contratto hanno affermato tre principi: 1) in tutti i giudizi dove si pone un problema di efficacia del contratto, il giudice ha il dovere di rilevare la nullità sottoponendo la questione alle parti (sia nei giudizi di esecuzione che di impugnazione); 2) se le parti, evocate dal giudice, propongono domanda di nullità, il giudice oltre a rilevare la nullità la dichiara nel dispositivo con sentenza che passa in giudicato. Se invece le parti non lo fanno, il giudice ha la facoltà di dichiararla solo nella motivazione, con efficacia di giudicato più ristretto; 3) se il giudice non ha rilevato la nullità c'è un giudizio implicito di non nullità e quindi c'è un giudicato implicito di non nullità. Tutto ciò concerne la rilevazione della nullità, non l'accertamento probatorio, in quanto nel processo civile vige il principio dispositivo e il giudice non può acquisire prove d'ufficio.
	- Queste tre affermazioni valgono anche per il giudizio amministrativo? Deve rispondersi di sì, con due precisazioni: 1) il GA ha un potere acquisitivo ufficioso più ampio rispetto al GO, quindi anche ufficiosamente il GA può acquisire le prove necessarie per acclarare l'esistenza di una causa di nullità; 2) mentre nel processo civile le parti possono domandare senza limiti temporali la nullità, nel diritto amministrativo c'è il termine di 180 giorni.