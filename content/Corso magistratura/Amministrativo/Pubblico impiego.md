Due requisiti:
- Oggettivo: natura subordinata del rapporto (con esclusione dei rapporti di lavoro autonomi, locazione d'opera, incarichi professionali e servizi onorari)
	- occorre l'effettivo inserimento del dipendente nell'organizzazione pubblicistica, finalizzato a svolgere un servizio rientrante nei fini istituzionali dell'ente pubblico
	- non rileva un atto formale di nomina nè sono escludenti la circostanza che si tratti di un rapporto a termine o che sia affetto da nullità
- Soggettivo: veste di Ente pubblico non economico del datore di lavoro (rapporti con enti pubblici economici e, a maggior ragione, con società pubbliche sono sempre stati di carattere schiettamente privatistico)
	- sono escluse dalla nozione di pubblico impiego le categorie di dipendenti soggetti a regime di autodichia (giurisdizione domestica degli apparati di appartenenza): dipendenti di Camera, Senato o Segretariato generale della Presidenza della Repubblica

### Evoluzione storica
1. Fino a tutto l'Ottocento il rapporto di lavoro alle dipendenze delle PA era considerato di diritto privato (locatio operis) sebbene assoggettato ad una disciplina di diritto privato speciale
2. Agli inizi del '900 si verificò una progressiva accentuazione delle differenze tra lavoro pubblico e privato, graduale avvento di una concezione pubblicistica (TU Giolitti 693/1908 e riforma De Stefani del 1923)
	- Ragioni: a) natura pubblica del datore di lavoro; b) esigenza di riconoscere garanzie ai dipendenti pubblici; c) evitare l'associazionismo e il sindacalismo nel settore; d) concezione panpubblicistica e non paritaria dei rapporti tra privato e Stato doveva riverberarsi anche sui dipendenti, il cui regime veniva attratto in quello pubblicistico dell'organizzazione amministrativa; e) il nesso stretto tra rapporto di lavoro o servizio (patrimoniale e interno) e quello di ufficio (organizzativo e di rilievo esterno alle parti della relazione lavoristica) ha imposto l'attrazione dell'intera disciplina nel diritto pubblico
	- Differenziazioni dal rapporto di lavoro privato per alcuni elementi essenziali:
		- unilateralità della disciplina, rimessa a fonti di diritto pubblico (atti, generali o provvedimenti singoli) e non strumenti contrattuali
		- rapporto di supremazia speciale tra dipendente e PA: doveri di fedeltà, obbedienza, segreto d'ufficio; limiti ad esercizio di diritti (espressione, associazione, politici e sindacali)
		- gli atti di gestione del rapporto erano assoggettati a disciplina dei provvedimenti amministrativi (interesse legittimo) - con la sola eccezione dei c.d. atti paritetici, con i quali la PA gestiva profili del rapporto già compiutamente regolati dalla legge (es. adempimento di obblighi economici)
		- era prevista la giurisdizione esclusiva del GA sul rapporto di lavoro
3. La Costituzione del 1948 nel suo complesso prefigura un assetto del pubblico impiego con caratteri di specialità rispetto a quello privato ma non impone uno statuto schiettamente pubblicistico (Corte Cost. 313/1996 e 309/1997: "è consentito un dosaggio equilibrato di fonti pubblicistiche e contrattuali"):
	- 98 c. 1: i pubblici impiegati sono al servizio esclusivo della Nazione - neutralità della funzione a differenza dei vertici dell'amministrazione, che sono politici (Ministri, sindaci, presidenti di regione, assessori)
	- 97 c. 3: Accesso per pubblico concorso - disposizione già nota alla Dichiarazione dei diritti dell'uomo e del cittadino (1789 - post riv. francese), per superare i privilegi della nobiltà
	- Connessione tra status di cittadino e status di dipendente pubblico: il Titolo IV  afferma all'art. 51 il diritto di accedere ai pubblici uffici, all'art. 54 c. 2 il dovere di adempiere con disciplina e onore
		- Del resto anche il TFUE all'art. 45 c. 4 consente una deroga alla libera circolazione dei lavoratori per gli impieghi presso pubbliche amministrazioni che impplicano esercizio di poteri politici (art. 38 TUPI recepisce gli orientamenti della CGUE)
4. A partire dal 1993 (dlgs 29/1993) si assiste ad un capovolgimento di fronte: occorre ridurre le distanze tra lavoro pubblico e privato. Portato avanti dal TUPI (dlgs 165/2001), dalla riforma Brunetta (2009, che ha accentuato )
	- il fondamento teorico è la ripresa della distinzione tra rapporto di lavoro (servizio) e rapporto d'ufficio, tra prestazione lavorativa (che non presenta differenze con il rapporto di lavoro privato) ed esercizio della funzione (che richiede norme pubblicistiche e doveri di trasparenza, privacy anticorruzione, incompatibilità).
	- il valore dell'imparzialità e del buon andamento può essere garantito non necessariamente con uno statuto pubblicistico del dipendente, ma attraverso un ==dosaggio di fonti== regolatrici, che colgano l'assetto dinamico-funzionale, assicurando così valori dell'imparzialità e del buon andamento della PA (C. cost. 313/1996)
	- non è d'ostacolo anche l'art. 97 Cost. nell'affermare che i pubblici uffici devono essere organizzati secondo disposizioni di legge: è una riserva relativa ai rapporti tra Governo-amministrazione e Parlamento nella fissazione della disciplina generale, e non è affermazione di un principio di unilateralità di regolazione e gestione del rapporto secondo modelli autoritari di organizzazione amministrativa
	- è più corretto, data l'abolizione del "diritto amministrativo del lavoro", parlare di ==rapporto di lavoro alle dipendenze della PA== piuttosto che di pubblico impiego (di pubblico rimane solo il soggetto datore e non più il regime del rapporto di lavoro)
	- Da questo ravvicinamento con la normativa privatistica sono esonerate (art. 3 TUPI 165) alcune categorie di personale sottoposte al regime di diritto pubblico (ca 630mila dipendenti, tra cui personale militare e di polizia, magistrati, avvocati dello Stato, personale diplomatico, professori universitari)
5. La riforma Madia (124/2015) dedica attenzione al tema del lavoro pubblico. Il governo ha adottato in attuazione di essa tre decreti legislativi: 116/2016 in materia di licenziamento disciplinare; 75/2017 riforma generale del TUPI; nonché 74/2017 disciplina in materia di performance e premialità dei pubblici dipendenti

### Dimensioni della privatizzazione
Privatizzazione in senso sostanziale e processuale.
Privatizzazione sostanziale, del regime del rapporto, ha tre profili:
1. Normativa (Art. 2 c. 2 TUPI): il rinvio è tout court, senza riserva di compatibilità. Non si tratta di un diritto privato differenziato, ma di un diritto privato ordinario - salve eccezioni tassative ed esplicite. In quanto rapporto privatistico, la compatibilità è intrinseca, non soggetta ad un controllo caso per caso, o norma per norma. Semmai, ferma l'applicabilità integrale, la riserva è salvo eccezioni
	- viene abolito il concetto stesso di diritto amministrativo del lavoro, di un ordinamento speciale di stampo pubblicistico dei rapporti di lavoro subordinato dei pubblici dipendenti
	- il TUPI fa salve le diverse disposizioni dettate dallo stesso decreto (concorsualità dell'accesso; art. 52: divieto di assunzione di qualifica superiore per effetto della mansione di fatto in deroga al 2103 cc; art. 36  c. 5: inapplicabilità della conversione in rapporto a tempo indeterminato dei rapporti a tempo). 
	- Si dà così la stura ad un ==diritto privato differenziato==, scandito da norme imperative (es. art. 55 su sanzioni disciplinari) non derogabili in sede di contrattazione collettiva - pena inserzione automatica di clausole (1339 cc) o nullità parziale (1419 c. 2), così come confermato da art. 2 c. 3-bis TUPI, introdotto da rif. Brunetta del 2009
2. Contrattualizzazione, sia individuale che collettiva: nelle materie non riservate alla legge o alla determinazione amministrativa, vi sono ampi spazi per la contrattazione collettiva - che ha una valenza forte come se non più che nel diritto privato. Nel diritto pubbilco hanno efficacia erga omnes, anche per i non appartenenti alle organizzazioni sindacali
	- viene superata la tradizionale matrice unilaterale ed autoritativa delle fonti del rapporto di impiego, prevedendosi l'elevazione a fonte del rapporto dei contratti collettivi ed individuali. L'assunzione del lavoratore non avviene più con provvedimento amministrativo di nomina, ma con contratto individuale di lavoro
	- si pongono le basi per la tripartizione tra: a) macro-organizzazione di competenza di atti unilaterali pubblicistici (art. 2 c.1); b) micro-organizzazione privatistica che si svolge negli atti di macro-organizzazione (art. 5c.2); c) sfera riservata alla contrattazione (anche collettiva) relativa ai diritti e obblighi pertinenti a rapporto di lavoro
	- il contratto collettivo (nazionale e decentrato) diventa fonte diretta del rapporto ==senza necessità di recepimento== in un atto di diritto pubblico, con efficacia erga omnes per tutte le Amministrazioni e i lavoratori del settore:
		- Vincola la PA sebbene questa non partecipi all'iter formativo (di cui all'art. 47 TUPI), negozia con le rappresentanze sindacali dei lavoratori (43) per mezzo dell'ARAN (agenzia con personalità giuridica di diritto pubblico, per la rappresentanza negoziale della PA: art, 46), sua rappresentante legale. Vincolatività ribadita pure dalla legge: art. 40 c. 4 e 45 c. 2, e dalla Corte cost. 309/1997 
		- Vincola i lavoratori, anche quelli non iscritti alle sigle firmatarie, per via del rinvio contenuto nel contratto individuale - che l'Amministrazione è tenuta a recepire data la vincolatività per essa dei contratti collettivi (C. cost. 51/2015 e 1997/309)
		- La riscrittura degli artt. 2 c. 2 e 40 TUPI ad opera dei Dlgs 15 e 150/2009 opera una decisa perimetrazione dell'ambito di azione della contrattazione collettiva, in favore di un generale potenziamento della fonte legale:
			- l'art. 2 c. 2 consente la derogabilità della disciplina legale solo ove consentito espressamente dalla legge;
			- si sancisce l'operatività dei meccanismi di sostituzione automatica delle clausole difformi (1339) e conservazione del contratto affetto da nullità parziale (1419 cpv)
			- l'art. 40 TUPI rilegifica le materie in precedenza riservate all'autonomia negoziale, delimitando la materia della contrattazione collettiva (fissazione dei diritti e obblighi pertinenti al rapporto di lavoro) e prevedendo materie escluse alla contrattazione collettiva 
		- Revirement con la riforma Madia (dlgs. 75/2017): si riafferma il principio di ==libera contrattazione, salvo divieto normativo==
			- riforma accompagnata da previsione di specifici limiti, funzionali alla necessità di garantire comunque il buon andamento della PA (art. 97 Cost.): il p.i. appare un tertium genus rispetto al lavoro privato in senso stretto e a quello pubblico
3. Privatizzazione degli atti di organizzazione degli uffici e di gestione dei singoli rapporti di lavoro: sono atti datoriali, assunti con i poteri del datore di lavoro e atti di micro-organizzazione, nei limiti dei parametri - l'interesse legittimo è di diritto privato e non propriamente amministrativo - regolati dal diritto comune (art. 1 c.1-bis l. 241/90). Non sono neppure amministrativi dal punto di vista funzionale (perseguimento dell'interesse pubblico), quindi non sono soggetti ai principi di cui alla L. 241/90.
	- fanno eccezione i casi tassativi di macro-organizzazione (art. 2 c. 1 TUPI), riconducibili a tre categorie: linee fondamentali di organizzazione degli uffici; individuazione degli uffici di maggiore rilevanza e titolarità dei medesimi; determinazione delle dotazioni organiche complessive
	- tutti gli altri atti sono di diritto privato, giuslavoristici, espressione di poteri privati e prerogative datoriali; la PA agisce come imprenditore munito di potestà privatistiche di organizzazione, gestione e disciplina (SU 11711/2016)
	- l'art. 5 c. 2 TUPI prevede per tali atti l'adozione da parte degli organi preposti alla gestione. 
	- Rientrano in tale categoria gli atti di organizzazione minore degli uffici (microorganizzazione, individuazione uffici di minor rilevanza) e quelli di gestione diretta del rapporto di lavoro:
		- costituzione (assunzione)
		- estinzione (licenziamento)
		- regolazione (trasferimento, mobilità, sanzioni disciplinari, regolazione di orari e sedi di servizio)

Deve ritenersi superata pure l'idea che ritiene il rapporto di lavoro alle dipendenze delle PA privato ma speciale: nel campo del lavoro privatizzato, come delle società di diritto pubblico, come dei contratti della PA, il diritto privato è indifferenziato - si applica integralmente, salvo eccezioni puntuali, speciali e specifiche.

## [[Privatizzazione processuale del pubblico impiego]]

### Privatizzazione del rapporto lavorativo
Dalla genesi (assunzione) fino alla cessazione: tutto quello che viene dopo non attiene alla privatizzazione processuale.
Le controversie precedenti, riguardanti i concorsi, sono del GA.
PArimenti, ciò che avviene dopo il licenziamento non attiene al rapporto di lavoro: spetterà al GO, al giudice contabile, al GA in base alle caratteristiche del singolo atto. Ciò vale anche per i rapporti non privatizzati ex art. 3 TUPI, i cui atti precedenti e successivi andranno valutati autonomamente [[Pubblico impiego#^5db986]]

---
Giurisprudenza 
### Legittimità art. 2033 nella parte in cui consente di ripetere indebito emolumento, anche laddove ripetizione sia sproporzionata e lesiva dell'affidamento legittimo del privato non giustificata da interesse pubblico paragonabile (C. cost. 8/2023)
Ord. Cass. sez. lav. 4004/2021: è compatibile con l'art. 117 l'art. 2033 nella parte in cui impone una ripetizione dell'emolumento corrisposto in modo indebito nonostante l'affidamento ingenerato, il lungo tempo decorso, assenza di colpa del privato, addebitabilità di colpa in capo totalmente alla PA, nonostante si trattasse di retribuzione ordinaria e non emolumento straordinario, l'utilizzazione di tale emolumento per fini alimentari e non edonistici delle somme erogate 
- Art. 1 prot. 1 CEDU: afferma il diritto a rispetto dei propri beni
	- il concetto di beni (biens) è autonomo (e più ampio) dalle definizioni nazionali secondo la Corte EDU (sent. Bosphorus: sequestro adottato da Governo Irlandese di un aereo noleggiato per lungo periodo, embargo motivato da ragioni umanitarie e obblighi internazionali di assistenza in Bosnia Herzegovina e Serbia). Bene per il diritto europeo è sinonimo di diritto patrimoniale, o meglio di interesse economico. Qualsiasi atto che lede un interesse economico lede la proprietà nel senso di cui all'art. 1 prot. 1 CEDU.
	- l'unico limite alla nozione di bene è che il diritto deve essere attuale (deve far parte del patrimonio, della sfera giuridica del soggetto): non sono ricomprese le aspettative legittime, diritti in corso di maturazione, chance di un diritto o beni che devono venire ad esistenza
	- Sono ricompresi quindi nel concetto di beni: beni mobili, immobil; diritti materiali, immateriali (diritto d'autore, proprietà industriale), diritti di credito,anche interessi legittimi se hanno significativa consistenza perché insistono su beni aventi valenza economica (oppositivo ma anche pretensivo, pur se con alcuni dubbi,se avente sua consistenza economica), diritti sociali (relativi a contributi pubblici), diritti derivanti da concessione amministrativa.
	- notevoli applicazioni del concetto ampio di bene CEDU in materia di: beni culturali, confisca amministrativa confisca urbanistica, confische penali, sequestri di carattere conservativo
	- Corte EDU (2006) Mosconi, Magherini e Ciucci condanna l'Italia per i tempi eccessivi per lo sfratto, che ledono in modo inammissibile il diritto di proprietà del bene - che viene frustrato finché il bene è occupato illegittimamente.
- L'atto con cui la PA ripete da un prestatore di lavoro un'erogazione incide sulla proprietà, su una posta economica già entrata nel patrimonio del lavoratore.
- Come tale implica il rispetto di 3 parametri elaborati dalla Corte EDU
	1. Legalità (non solo formale ma anche giurisprudenziale): legge sufficiente chiara, precisa, accessibile, prevedibile nei suoi esiti applicativi (rispettato nel caso di specie dall'art. 2033 cc)
	2. Finalità: lo scopo dell'atto deve essere pubblicistico (nel caso in esame la corretta gestione delle finanze pubbliche)
	3. Proporzionalità: utilità, necessità, ma soprattutto proporzionalità in senso stretto (Balancing test, tre gradi del giudizio di proporzionalità) principio di diritto pubblioco del minimo mezzo (Romagnosi)
		- nel caso Sud Fondi  2009 (confisca urbanistica nei confronti di terzi estranei al reato) si ammetteva pure una confisca senza condanna, a carico di persona totalmente terza rispetto agli autori del reato e a questi non collegato, ammette la confisca senza condanna laddove sia però accertata la sussistenza dell'elemento soggettivo del soggetto che subisce alla confisca (7 CEDU). A nulla rileva la circostanza che questi possa rivalersi verso chi gli ha venduto il bene
		- In altre sentenze sulla confisca urbanistica, la Corte EDU ha affermato che la proporzionalità della sanzione vada accertata in concreto (e non in astratto) a tutelare gli interessi (es. sono state bocciate forme di confische astratte  in tema ambiente che prevedono la confisca obbligatoria in astratto, privando lo stato e il potere giudiziario di vagliare la necessità e proporzionalità della confisca). 
		- Sequestro (provvedimento provvisorio) in vista della confisca definitiva: deve avere durata limitata - altrimenti contraddirrebbe la valenza strumentale e produrrebbe una lesione significativa della proprietà. Parimenti è stato stigmatizzato un sequestro caratterizzato da eccessivo lasso temporale tra momento dell'adozione ed esecuzione effettiva del sequestro
		- L'art. 31 c. 4 TU Edilizia, che prevede che in caso di mancata esecuzione dell'ordine di demolizione, l'amministrazione acquisisce la proprietà dell'immobile abusivo e della relativa area di sedime, è stato interpretato dalla CGUE (II 714/2023) come avente natura sanzionatoria (privativa della proprietà) strettamente punitiva ex 6 e 7 CEDU e espropriativo ai fini dell'art. 1 prot. 1 - di qui la necessità di rispetto dei principi di proporzionalità
	- Le sentt. a partire da Casarin hanno ritenuto l'art. 2033 cc incompatibile con la CEDU: il rispetto della proprietà privata prescinde dalla natura dell'atto. Ciò che rileva è la natura del soggetto pubblico

L'art. 2126 cc (rapporto di lavoro di fatto) afferma che la prestazione di lavoro va comunque remunerata e quindi l'emolumento corrisposto non è ripetibile, a meno che il contratto sia illecito e non semplicemente illegale

L'art. 2033 cc consente un'interpretazione conforme: anche se siamo fuori dai attraverso la clausola di buona fede veicolata mediante l'art. 1337 cc che impone il rispetto del principio di proporzionalità.
L'art. 2033 già prende in considerazione la buona fede ai fini dei frutti e degli interessi 

Si crea così una terza categoria di affidamento
- correttezza e legittimità di provvedimento (in realtà)
- correttezza e legittimità di informazioni fornite da professionisti
- L'art. 1337 cc fa riferimento non solo all'affidamento nel perfezionamento del contratto, ma a un modello generale di tutela dell'affidamento legittimo circa la spettanza e la conservazione di un bene che in realtà non spetta 
	- Esso diventa una norma di principio, che supera il terreno in cui è nato (le trattative privatistiche) - per riguardare casi in cui il privato non ha diritto ad un bene, cui ha tuttavia fatto affidamento (nel primo caso il provvedimento non è legittimo ab origine, nel secondo ) - 
- In presenza di tutti i presupposti sostanziali e processuali deve ritenersi inesigibile il diritto di credito azionato con modalità tali da rendere contrario a buona fede 

La istanza di ripetizione della PA deve essere sanzionata con inesigibilità che può declinarsi come:
- rateizzazione
- inesigibilità di carattere temporaneo, nei termini di un differimento
- inesigibilità parziale ma definitiva (ripetizione di una somma ridotta)
- nei casi più gravi, inesigibilità totale e definitiva: nei casi in cui la ripetizione mette a repentaglio diritti della persona strettamente collegati alla sfera non affievolibile dell'individuo

Osservazioni critiche alla sentenza:
1. Il riferimento all'art. 1337 cc, norma relativa alla correttezza delle trattative, lascia dei dubbi: se si vuole utilizzare una clausola generale sarebbe meglio usare l'art. 1175 in combinazione dell'art. 2 Cost. e del principio solidaristico (rispetto della sfera altrui)
	- già si è provato ad utilizzare l'art. 1337 per fondare un tertium genus di responsabilità (diverso da quella contrattuale e quella aquiliana) a tutela dell'affidamento circa la spettanza di un bene, che riguarderebbe tutti i comportamenti generanti affidamenti destinati ad essere frustrati
2. la costituzionalizzazione del diritto privato appare disinvolta: viene applicato l'art. 2 Cost. mediante un veicolo debole come l'art. 1337 o il 1175. L'art. 2 Cost. è un principio generico che non può limitare i diritti di credito in assenza di una norma specifica che la fondi. Si produce una paralisi assimilabile ad una causa di estinzione del diritto di credito senza fondamento.
3. L'introduzione surrettizia di una causa di estinzione atipica del diritto di credito, priva di base legale. L'inesigibilità totale e definitiva è una causa di estinzione che non può ricavarsi in via interpretativa, ma deve derivare da un'illegittimità costituzionale dell'art. 2033 cc - visto che la CEDU non consente la disapplicazione delle norme interne

### Caso Davigo (Cons. St. V 215/2021)
- la decadenza non è stata costituita con l'atto deliberativo del CSM (che non produce l'effetto, così incardinando l'interesse legittimo), l'atto è meramente dichiarativo di un effetto legale (di decadenza da componente del CSM) ^5db986

