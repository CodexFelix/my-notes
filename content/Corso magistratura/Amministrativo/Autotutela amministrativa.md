Nell'accezione comune l'autotutela viene identificata con il potere di farsi giustizia da sé (realizzare coattivamente i propri diritti o interessi giuridicamente rilevanti, laddove siano stati oggetto di lesione)

In generale vige il divieto di autottuela (cfr. norme penalistiche su esercizio arbitrario delle proprie ragioni art. 392 ss cp, o sul versante civilistico, le azioni a tutela del possesso o l'azione di rivendica)
Tuttavia, in ipotesi del tutto eccezionali, l'ordinamento giuridico ritiene il diritto potestativo di autotutela compatibile con il sistema di giustizia civile: artt. 1460 e ss c.c.

L'eccezionalità tipica degli strumenti di autotutela subisce un temperamento nel diritto amministrativo, dove il potere giudiziario retrocede a fronte dei poteri autoritativi degli enti pubblici nella definizione di soluzioni conflittuali.
Nella sua configurazione tradizionale, l'autotutela vale a delineare l'immagine di una PA in posizione di preminenza in quanto titolare di poteri imperativi, propri della sovranità dello Stato. Nello Stato moderno, l'autotutela costituisce un residuo della funzione giurisdizionale un tempo assai più largamente attribuita all'amministrazione, che oggi la esercita - sotto il profilo formale - mediante provvedimenti amministrativi.
Non atteggiandosi più quale espressione di un potere assoluto, l'autotuttela è una potestà disciplinata dalla legge (principio di legalità 97 Cost.) e preordinata al soddisfacimento dell'interesse pubblico. 

L'autotutela amministrativa trova ormai riconoscimento in norme che rispecchiano la volontà del legislatore di conciliare l'osservanza delle regole con la certezza del diritto: elementi questi entrambi irrinunciabili perché costitutivi dell'ordinamento.
- Inizialmente l'opinione dottrinale richiamava unicamente il potere di esecuzione diretta dei provvedimenti amministrativi (cd. esecutorietà)
- E' solo in epoca successiva che matura l'idea per cui l'autotutela avrebbe connotazione più ampia, comprensiva di un vero e proprio potere dell'Amministrazione di verifica della validità/opportunità dei suoi porvvedimenti e di conseguente ritiro dell'atto riconosciuto invalido o non più opportuno (Potere generale che consente all'amministrazione di tornare sui propri passi). Si sviluppa quindi la distinzione tra ==autotutela decisoria== (tesa a risolvere conflitti potenziali o attuali con soggetti che vengono in contatto con la PA) e ==autotutela esecutiva== (potere di soddisfare le proprie pretese portando coattivamente ad esecuzione i propri atti provvedimentali)
	- ulteriore distinzione dottrinale è tra ==autotutela spontanea== (svolgente vera e propria funzione di riesame, rivalutazione di situazioni di fatto e diritto poste a base di un provvedimento - nata nel tempo intercorso tra la LAC del 1865 e il 1889 anno dell'avvento del sistema di giustizia amministrativa, al fine di offrire una tutela alle situazioni di interesse legittimo mediante un sistema di autocensura che consentisse alla PA di ovviare ai propri errori) , ==decisoria necessaria== (potere espletato necessariamente dalla PA nella funzione di controllo, attività consistente nella verifica da parte di autorità diversa e spesso posizionata su un più elevato grado gerarchico, dei requisiti di legittimità e di merito) e ==contenziosa== (potere esercitato dalla PA su ricorso del destinatario dell'atto, in funzione giustiziale, dovendo pertanto rispettare il contraddittorio)

L'autotutela, per lungo tempo ritenuta in dottrina nel concetto stesso di potere pubblico (come componente implicita di esso), ha dovuto fare i conti con un sistema nel quale l'uso della forza per la soddisfazione delle proprie pretese è penalmente sanzionato, essendo a tal fine necessario un processo con tutte le relative garanzie. Tali limiti operano anche nel perseguimento di interessi riconducibili alla collettività: diversamente si finirebbe con il creare una situazione di privilegio in seno alla PA.
In quest'ottica l'esecutorietà non è un attributo necessario dell'imperatività, ma espressione di un potere diverso ed ulteriore, legittimato dalla normativa con la conseguenza che in assenza di predeterminazione legislativo, è precluso alla PA di comportarsi come autorità che esegue senza legge:
- L'art. 21-ter prevede la determinazione legale dei casi di esecutorietà, svolgendo una funzione di tipizzazione dell'autotutela sia esecutiva che decisoria:
- 21-quater per sospensione
- 21 quinquies per revoca
- 21 nonies per annullamento d'ufficio

### Potere di riesame
Il potere di riesame ha per lungo tempo avuto riconoscimento non a livello normativo, ma nell'elaborazione giurisprudenziale nazionale (C. St. 803/1955; 1338/1950) ed europea (CGUE Kuhne Heitz NV e Productschap voor Pluimvee en Eieren), che ha sempre condizionato l'esercizio alla ricorrenza non solo del ripristino della legalità violata, quanto, altresì, dell'interesse pubblico, concreto ed attuale alla rimozione dell'atto adottato.

Sebbene la giurisprudenza si sia dimostrata fin da subito unanime nell'inquadrare il potere di riesame nel più generale potere di autotutela, diversamente il panorama dottrinale è apparso più variegato ed articolato:
1. Orientamento più risalente (Nigro, Romanelli): il potere di ritiro deve considerarsi quale espressione della funzione di controllo amministrativa di legittimità e, eccezionalmente, di convenienza degli atti. In senso critico si evidenziava però che mentre i controlli amministrativi sono sempre tipici, il potere di riesame spetta alla PA pur in assenza di un'apposita previsione normativa, costituendo estrinsecazione della generale funzione di cura dell'interesse pubblico conferita dalla legge. Inoltre, la doverosità e terzietà proprie della funzione di controllo mal si conciliano con la discrezionalità e l'autoreferenzialità tipiche del potere di riesame
2. Taluni hanno ritenuto taluni espressione sempre di un potere di controllo, ma spurio, partecipe al contempo sia dei caratteri del controllo che dell'amministrazione attiva;
3. Per una diversa ricostruzione, mutuata dal modello francese (che prevede stringenti termini decadenziali), il riesame doveva qualificarsi come potere di autoimpugnativa (esperita dinanzi a sè). Si criticava in passato questa impostazione perché non erano previsti termini di decadenza per l'esercizio del potere di riesame
4. (Giannini) Riesame come Potere di secondo grado, esercitato in un procedimento caratterizzato dall'avere come oggetto una precedente determinazione amministrativa. Il valore per lo più descrittivo di questa impostazione ne ha, tuttavia, pregiudicato l'utilità pratica dal momento che non offriva chiarimenti né sul tipo di potere e né sul tipo di valutazione che la PA era chiamata ad effettuare in sede di ritiro.
5. Parte della dottrina predligeva la soluzione volta a richiamare il potere di amministrazione attiva posto in essere con l'adozione del primo provvedimento: il potere di riesame è nuovo esercizio dell'originario potere, che no nsi consuma con l'adozione del provvedimento, ma rimane immutato in senso alla amministrazione medesima, in forza del 97 Cost., che legittimerebbe una valutazione successiva della rispondenza all'interesse pubblico dell'assetto di interessi cristalizzato nell'atto. 
