Un problema che coinvolge il rapporto tra autotutela nell'interesse pubblico e tutela dei diritti e affidamenti del privato riguarda proprio la possibilità dell'esercizio del potere di ritiro dell'aggiudicazione dopo che l'affidamento dell'aggiudicatario sia stato consolidato non solo dal decorso del termine ma, addirittura, dalla stipula del contratto impegnativo ed efficace.
Il dubbio è chiaro ed eterno: il perfezionamento del contratto chiude per sempre la stagione del diritto pubblico, costringendo l'amministrazione ad agire solo iure privatorum per liberarsi del contratto indesiderato (autotutela di diritto privato, azione giudiziaria di impugnazione o di nullità, recesso dal contratto) o permane, anche dopo la stipula del contratto, la possibilità per l'amministrazione di esercitare la potest di annullamento e revoca in autotutela degli atti della procedura d'evidenza pubblica, con effetti caducanti sulla stipulazione?

==Il legislatore ha espressamente riconosciuto al GA che abbia disposto l'annulamento dell'aggiudicazione definitiva il potere di dichiarare l'inefficacia del contratto frattanto stipulato dalla stazione appaltante (art. 121 e 122 cpa).== Nell'attribuire siffatto potere all'autorità giudiziaria, tuttavia, ==il Legislatore ha omesso di precisare se residui comunque in capo alla PA procedente il potere di intervenire in autotutela== sugli atti di gara e quali effetti si producano sul contratto.

Il vecchio codice (163/2006) non forniva alcuna risposta esplicita. Nel silenzio della legge, non si registrava solo una spaccatura tra la tesi minoritaria sfavorevole e quella maggioritaria favorevole, ma non v'era unanimità di vedute neppure tra quelli che si schieravano a favore della praticabilità dell'annullamento d'ufficio a negozio già stipulato.
Infatti, nel costruire il regime applicabile, si contrapponevano due impostazioni di matrice radicalmente diversa:
1. Secondo un primo approccio, definibile come "effettualistico", all'annullamento o alla revoca officiosa ==andava estesa==, in ragione degli effetti spiegati sul vincolo negoziale,==la disciplina prevista dagli artt. 120 ss cpa per il caso dell'annullamento giudiziale==. Un'impostazione, questa, che non teneva conto dell'ontologica diversità delle due fattispecie  e delle peculiarità proprie del formante eurounitario di tale disciplina.
2. Ad altri era apparso preferibile ricercare la risposta al problema di diritto sostanziale della sorte del contratto muovendo dall'analisi dei rapporti tra aggiudicazione e negozio. La soluzione è quindi autonoma da quella prevista per l'annullamento giudiziale. Oggetto di acceso dibattito in giurisprudenza era la distinzione tra ambito di applicazione della revoca dell'aggiudicazione e recesso dal contratto di appalto pubblico (questione risolta dall'Ad. Plen. che ha dettato coordinate ermeneutiche che rimangono valide anche con il nuovo codice).
	- ==alla tesi sostenuta dal Consiglio di Stato, secondo cui era sempre legittimo l'esercizio del potere di revoca== degli atti amministrativi del procedimento ==anche a stipulazione avvenuta==, facevano da contraltare le ==argomentazioni antitetiche della Cassazione==, secondo cui ==tutte le vicende successive alla stipulazione== del contratto ==danno luogo a questioni privatistiche== relative alla sua validità ed efficacia perché a seguito della conclusione del contratto si costituisce tra le parti contraenti un rapporto giuridico paritetico caratterizzato da situazioni soggettive qualificabili in termini di diritti soggettivi e di obblighi giuridici, ==sicché l'esercizio del potere unilaterale di scioglimento del vincolo contrattuale deve qualificarsi in termini di recesso.==
3. Altro orientamento distingue la revoca rispetto all'annullamento dell'aggiudicazione: mentre quest'ultimo potere permarrebbe in capo all'amministrazione anche dopo la stipula del contratto, così come la cognizione su di esso spetta sempre al GA, la revoca degli atti di gara non sarebbe invece ammissibile con riferimento ai contratti ad evidenza pubblica. Infatti, l'annullamento d'ufficio opera ex tunc, privando di effetti l'atto amministrativo sin dalla sua adozione, e diconseguenza anche il contratto verrebbe ad essere privato degli effetti ab origine, incidendo l'efficacia retroattiva dell'annullamento sul momento genetico del rapporto. Lo stesso non può dirsi della revoca, che operando ex nunc presuppone un atto amministrativo efficace, impedendo quindi per l'avvenire l'ulteriore produzione di effetti da parte di quest'ultimo. L'atto di aggiudicazione invece è un provvedimento ad efficacia durevole, i cui effetti s i esauriscono con la stipula del contratto (e l'avvio dell'esecuzione); di conseguenza la revoca non potrebbe operare perché ne mancherebbe il presupposto fondamentale, ovvero la sussistenza di un provvedimento che ancora continui a spiegare i propri effetti. 
	- La conclusione non potrebbe essere diversa nemmeno invocando il c. 1-bis dell'art. 21-quinquies, laddove tale norma consente la revoca di provvedimenti ad efficacia durevole incidenti su rapporti negoziali. Attenta dottrina ha infatti evidenziato come la norma sia stata concepita e ritagliata su una fattispecie particolare, ovvero la ==Revoca delle concessioni per l'alta velocità==: come noto, l'orientamento tradizionale riconduce le concessioni di beni e servizi pubblici alla figura della ==concessione-contratto, contraddistinta dal fatto che il provvedimento concessorio fonte del rapporto obbligatorio tra Amministrazione e concessionario è accompagnato da un contratto accessivo== che detta la regolamentazione del rapporto stesso, sicché tra il provvedimento ed il contratto viene ad instaurarsi un nesso funzionale in virtù del quale la caducazione del primo determina l'automatica caducazione del secondo. Trattasi di ==fattispecie diversa da quella dei contratti ad evidenza pubblica==; in questo caso, infatti, sebbene il contratto sia legato al provvedimento amministrativo di aggiudicazione da un nesso di presupposizione funzionale, l'==aggiudicazione esaurisce però i propri effetti con la stipula del contratto== e l'avvio dell'esecuzione delle prestazioni, il che preclude ontologicamente l'operatività della revoca per insussistenza di un provvedimento efficace su cui la stessa possa incidere.

#### Ad Plen 14/2014 sposa una tesi mediana: è possibile l'autotutela pubblicistica solo nei casi in cui non è praticabile l'autotutela privatistica
L'Ad. Plen. 14/2014 ha escluso l'esperibilità della revoca solo per gli appalti di lavori pubblici, in virtù del diritto di recesso riconosciuto dalla previsione speciale contenuta nell'art. 134 del vecchio codice del 2006: detta norma non avrebbe avuto ragione di essere ove fosse statoconsentito l'esercizio della revoca ex art. 21-quinquies, sempre preferibile dalla stazione appaltante perché fonte di ben più contenuti esborsi econnomici.
Mentre infatti la fase dell'aggiudicazione ha carattere pubblicistico (in quanto retta da poteri amministrativi attribuiti alla stazione appaltante per la scelta del miglior contraente), quella che ha inizio con la stipulazione e che prosegue con l'attuazione del rapporto negoziale, è retta unicamente dalle norme civilistiche avendo carattere esclusivamente privatistico. E' evidente, quindi, che stipulato il contratto, la via maestra è quella del diritto comune e che, pertanto, la presenza di una norma privatistica come il recesso soddisfa in modo più appropriato le esigenze altrimenti presidiate dall'armamentario pubblicistico.

==L'Ad. Plen. ha invece affermato la persistenza del potere di annullamento e di revoca in capo alla stazione appaltante quale regola generale, valevole in assenza di norme speciali privatistiche in tema di recesso==, con la conseguenza che è stata confermata la operatività della revoca anche dopo la stipulazione del contratto per gli appalti di servizi e forniture, per le concessioni-contratto e per i contratti attivi, non rinvenendosi nell'ordinamento disposizioni derogatorie.
Sul punto, l'art. 109 del nuovo codice contratti ha esteso il novero delle "eccezioni" alla riaffermata regola, prevedendo il recesso anche per gli affidamenti di servizi e forniture.

### I termini del dibattito dopo il Codice del 2016
Il Codice del 2016 non cambia nulla con riferimento alle norme dedicate in modo espresso all'autotutela pubblicistica.
==L'art. 32== (che ricalca l'art. 11 Dlgs 163/2006) ==all'co. 8 fa salvo l'esercizio dei poteri di autotutela== nei casi consentiti dalle norme vigenti. A mutare è solo l'eliminazione del lemma "definitiva" affianco ad "aggiudicazione", che ora è riferita in modo generico; variazione lessicale che si spiega per l'avvenuta soppressione dell'aggiudicazione provvisoria.
==La norma resta invece neutra==, come il vecchio art. 11, in ordine al problema ==se sia possibile esercitare l'autotutela anche dopo il perfezionamento del titolo privatistico==.

Significative sono le novità ricavabili dalla disciplina in tema di esecuzione del contratto:
- l'art. 109, estendendo il recesso a tutti gli appalti (compresi servizi e forniture), esclude implicitamente l permanere del potere di revoca, e tanto sulla scorta del principio di specialità affermato da Ad. Plen. 14/2014. Trattasi di una conclusione coerente con il rilievo che il potere di revoca, traducendosi nell'eliminazione ex nunc di provvedimenti ad efficacia perdurante, non è compatibile con l'aggiudicazione (atto che, al momento della stipulazione esaurisce i suoi effetti - il provvedimento che ha autorizzato il contratto functus est munere suo)
- Più complessa l'esegesi dell'art. 108, perché discussa è la natura giuridica della risoluzione ivi prevista anche con riguardo a vizi della procedura (come difetto dei requisiti soggettivi dell'aggiudicatario e le gravi violazioni della normativa europea)
	- al c. 1 prevede una risoluzione facoltativa per la Stazione appaltante, al c. 2 prevede ipotesi di risoluzione obbligatoria; le disposizioni contengono un grado di imprecisione, perché contengono l'espressione "contratto pubblico" e "periodo di efficacia", espressioni incerte nel diritto interno
	- Il legislatore non chiarisce in cosa consista questa "risoluzione" e in che modalità la stessa debba prodursi: il testo conserva il carattere di neutralità che contraddistingueva il formante eurounitario
	- Colpisce l'estrema eterogeneità delle cause di risoluzione (in quella facoltativa:  modifiche sostanziali del contratto; variazione dell'oggetto con superamento delle soglie dell'art. 106; ricorrenza in capo all'aggiudicatario di uno dei motivi di esclusione ex art. 80; grave violazione degli obblighi derivanti dai trattati come riconosciuto dalla CGUE) o obbligatoria (decadenza dell'appaltatore dall'attestazione di qualificazione per aver prodotto falsa documentazione o dichiarazioni mendaci; provvedimento verso l'appaltatore che abbia disposto in via definitiva di una o più misure di prevenzione di cui al codice antimafia e delle relative misure di attuazione o sentenza di condanna passata in giudicato per i reati di cui all'art. 80)
	- L'eterogeneità dei casi di risoluzione e la non piena sovrapposizione a quelli privatistici hanno reso incandescente il dibattito sulla natura giuridica del potere di risoluzione:
		1. ==Secondo la tesi privatistica, si tratta di istituto prettamente privatistico==: un ==recesso speciale==, derogatorio al modello codicistico, sulla base dell'assenza di ogni riferimento nell'art. 108 ai poteri pubblicistici di autotutela. Allargando lo sguardo anche all'art. 109, appare una scelta di fondo del legislatore, volta a sterilizzare i poteri di autotutela pubblicistica dopo la stipula del contratto. A conferma di questo assunto, gli autori richiamano anche l'art. 176 in materia di concessioni (che invece rinvia all'art. 21-nonies): la concessione conserva ancora una fisionomia pubblicistica tale da giustificare la soggezione all'autotutela autoritativa. Viene recepito l'insegnamento della Cassazione (SU 10160/2003 e 29425/2008): con la stipula del contratto si ha un rapporto giuridico paritetico intercorrente tra situazioni soggettive, inquadrabile in termini di diritti soggettivi e obblighi giuridici, in cui il riscontro di sopravvenuti motivi di inopportunità della realizzazione dell'opera si riconduce al potere privatistico di recesso o risoluzione, previsto dalla normativa sugli appalti pubblici, con scelta che si riverbera sul contratto in quanto potere contrattuale del committente di recedere da esso, cosicché l'atto di revoca dell'aggiudicazione, ciò nonostante adottato, risulta lesivo del diritto soggettivo in quanto incidente sul sinallagma funzionale.
		2. Altra tesi reputa che si tratti di ==autotutela pubblicistica==: si afferma l'ammissibilità di poteri di autotutela dopo la stipula del contratto, pur se con riferimento solo a tauni vizi di particolare gravità e con implicita esclusione di detta potestà per ogni vizio della gara. L'art. 108, pur parlando di "risoluzione" avrebbe contemplato nella sostanza talune ipotesi di annullamento d'ufficio dell'aggiudicazione. Il legislatore si sarebbe limitato a descriverne le conseguenze, prendendo atto che dalla rimozione in autotutela dell'aggiudicazione non può che seguire lo scioglimento del contratto medio tempore stipulato. A conferma della tesi, l'art. 32 contiene un riferimento espresso ai poteri di autotutela, non limitato all'angusto frangente ricompreso tra aggiudicazione e stipula del contratto. L'art. 108 è incompleto e lascia scoperto il problema della disciplina per vizi di legittimità diversi da quelli tassativamente contemplati. Inoltre, l'art. 176 in tema di concessione contiene un'elencazione di casi in larga parte sovrapponibile con l'art. 108. 
		3. Tesi mediana, che legge l'art. 108 come norma composita, che abbina ipotesi di annullamento pubblicistico (in particolare le ipotesi di risoluzione facoltativa collegate a vizi originari della procedura) ad ipotesi di risoluzione privatistica (fattispecie, sempre facoltative sub lett. A e B del comma 1, per sopravvenienze all'aggiudicazione - nonché quelle obbligatorie del secondo comma, generate da sopravvenienze relative al rapporto).  La tesi appare suffragata dal decreto correttivo 56/2017, che ha introdotto un c. 1-bis all'art. 108, secondo cui non si applicano i termini per l'annullamento in autotutela del 21-nonies nelle ipotesi di cui al primo comma dell'art. 108, così dimostrando che queste costituiscano ipotesi di annullamento d'ufficio, lasciando intendere che a diversa soluzione debba pervenirsi con riferimento al comma 2.

### Cessazione delle concessioni ex art. 176: un annullamento mascherato?
All'art. 176 il Codice, nonostante la rubrica (Cessazione, revoca d'ufficio, risouzione per inadempimento e subentro) configura un potere d'annullamento d'ufficio.
Infatti, il Codice prevede all'art. 176 la cessazione della concessione quando:
- il cessionario avrebbe dovuto essere escluso ex art. 80 (condanne penali o gravi illeciti professionali)
- la stazione appaltante ha violato, con riferimento al procedimento di aggiudicazione, il diritto dell'UE come accertato dalla CGUE ai sensi dell'art. 258 TFUE
- La concessione ha subito una modifica che avrebbe richiesto una nuova procedura di aggiudicazione ex art. 175 c. 8
Viene altresì previsto che alle predette fattispecie non si applicano i termini previsti dall'art. 21-nonies L. 241/90 (176 c. 2). Il riferimento a tale articolo conferma che, a dispetto del nomen, non si tratta di una decadenza privatistica ma di un annullamento pubblicistico, che conferma anche la natura ibrida della concessione: contratto privatistico, ma con un marcato profilo di specialità pubblicistica.

Una lettura dell'art. 108 nel senso patrocinato dalla tesi mediana di cui si è detto (per cui le lettere c e d contemplano ipotesi di annullamento dell'aggiudicazione) consente di operare un parallelismo con la disciplina in tema di concessioni recata dall'art. 176: questa disposizione reca casi specifici, tendenzialmente coincidenti con quelli di cui all'art. 108, in cui la concessione "può cessare"
Fin dalla sua introduzione, nessuno ha dubitato del fatto che trattasi di casi in cui la stazione appaltante può procedere con l'annullamento officioso della concessione, anche se, occorre precisare, prima dell'entrata in vigore del correttivo al nuovo codice, lo stesso art. 176 escludeva la discrezionalità della stazione appaltante e la obbligava a risolvere (o più propriamente ad annullare) la concessione, in deroga ai principi generali del 21-nonies. Anche il c. 3 dell'art. 176 si pone in linea con la riconosciuta natura di annullamento officioso del potere in esame, laddove, per ampliare l'ambito di applicazione del successivo c. 4 (riferito ai casi di revoca dell'aggiudicazione) parla espressamente delle ipotesi di "annullamento d'ufficio", così lasciando intendere che quelli di cui ai commi 1 e 2 (cui si applica il c. 4 della stessa disposizione) sono casi in cui la PA può esercitare il suo potere di autotutela pubblicistica

Permane infine il dubbio se la deroga abbia ad oggetto solo il termine dei 18 mesi dell'art. 21-nonies ovvero anche il "termine ragionevole" previsto da quest'ultima disposizione
