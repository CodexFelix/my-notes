---
Fonti
Artt. 22 e ss. L. 241/90 (Capo V)
Art. 117 lett. m (livelli essenziali delle prestazioni)
Dlgs. 104/2010 art. 116 (rito speciale)
Art. 133 c. 1 lett. A n. 6 (giurisdizione esclusiva)
D.Lgs. 33/2013 (attuazione della delega L. 190/2012): introduzione accesso civico
D.lgs. 97/2016: nuovo accesso civico libero e universale
---

Il diritto di accesso è una delle chiavi di volta che reggono il diritto amministrativo moderno. E' un principio generale dell'azione amministrativa, volto a favorire la partecipazione dei cittadini all'azione pubblica e assicurar e l'imparzialità e la trasparenza della stessa.

### Definizione e natura giuridica
Art. 22 lett. a: "Diritto" di prendere visione ed estrarre copia di documenti amministrativi. E' un diritto soggettivo o interesse legittimo?
- ==Tesi del diritto soggettivo==, oltre al dato letterale una serie di indici:
	- la PA è priva di discrezionalità a fronte della domanda di accesso, le ipotesi di diniego sono espressamente determinate dalla legge. Riprendendo la nota formula di Mortara ("Dove c'è potere non c'è diritto"), si esclude che la PA dispone di un potere amministrativo finalizzato a scelte di valore regolate da norme di azione finalizzate alla tutela di interessi pubblici
	- la sentenza del GA che decide sul ricorso avverso il provvedimento di reiezione all'accesso è una sentenza non di annullamento del provvedimento di rigetto, ma di condanna della PA ad esibire il documento oggetto dell'istanza. Il sindacato è pieno, senza i limiti previsti in tema di interessi legittimi dall'art. 31 c. 3 e 34 c. 1 lett. c) cpa.
	- l'art. 22 è qualificato come inerente ai livelli minimi essenziali delle prestazioni concernenti i diritti civili e politici (ex 117 lett. m Cost.). Le norme sulla trasparenza sono norme di relazione, che tutelano il diritto alla informazione, costituente livello essenziale della prestazione, tutelati in attuazione dei canoni europei nell'interesse del cittadino.
	- la giurisdizione esclusiva del GA (133 c. 1 lett. a n. 6) presuppone l'esistenza di posizioni di diritto soggettivo, afievolibili solo ove la PA eserciti i rari poteri discrezionali di differimento, conformazione e comparazione con altri interessi confliggenti; la giurisdizione esclusiva non avrebbe giustificazione se in materia non ci fossero diritti
	- è ammessa la riproponibilità dell'istanza da parte di chi non abbia impugnato nei termini decadenziali (ex 25 L. 241) il diniego di accesso
- Tesi dell'interesse legittimo, sostenuto da Ad. Plen. 16/1999:
	- il dato letterale dell'art. 22 è atecnico, ed è dettato dall'esigenza di fornire un avallo ostituzionale al diritto di accesso (artt. 21, 24, 97 Cost.) e a dare dignità sostanziale alla posizione del richiedente
	- la legge prevede che la decisione della PA debba avvenire con atto motivato, mediante valutazione comparativa che dia conto dell'assetto degli interessi contrapposti
	- il termine decadenziale per l'impugnazione (30 gg), particolarmente esiguo, è ritenuto incompatibile con la natura di diritto soggettivo
	- Conseguenze: la mancata notifica dell'impugnazione del ricorso avverso il diniego rende inammissibile il ricorso

### Titolari del diritto di accesso (22 lett. B)
- Interessati: titolari di un interesse diretto, concreto e attuale, corrispondente ad una situazione giuridicamente tutelata e collegata al documento:
1. Sia soggetti privati che portatori di interessi pubblici o diffusi, (Ad Plen. 7/2012 ha chiarito che in capo ai soggetti portatori di interessi diffusi, occorre accertare se gli atti di cui si chiede di accedere siano collegati con la situazione giuridica che l'Associazione intende tutelare)
	- L'accesso documentale non rappresenta un'azione popolare diretta a consentire un controllo generalizzato sull'Amministrazione (TAR Roma III-quater 30789/2010): l'interesse deve comunque essere personale e concreto e la documentazione deve essere riferibile a tale interesse, oltre che ben individuata e individuabile - non quindi per soddisfazione di mera curiosità o aspirazione generica alla legalità
	- L'accesso da parte di soggetti titolari di interessi collettivi è diffusi è riconosciuto dal Cons. St. subordinatamente alla verifica della rappresentatività dell'ente, nonché della pertinenza ai fini statutari dell'oggetto dell'istanza
2. Interesse diretto, concreto e attuale: non si tratta di un'azione popolare (Cons. St. IV 249/2019), l'interesse è diretto quando è personale, cioè appartiene alla sfera dell'interessato; concreto quando collegato con il bene della vita coinvolto dal documento; attuale, se non è meramente potenziale, vista comunque l'attinenza ad eventuali profili risarcitori (TAR Firenze II 4967/2006)
	- la valutazione dell'interesse all'accesso va valutato in astratto, senza operare alcun apprezzamento in ordine alla fondatezza della domanda giudiziale che l'interessato potrebbe proporre sulla base della documentazione acquisita - e quindi senza poter valutare la legittimazione alla pretesa sostanziale sottostante (TAR Torino I 1209/2016)
	- la legittimazione all'accesso va riconosciuta a chiunque possa dimostrare che gli atti oggetto dell'istanza abbiano spiegato o siano idonei a spiegare effetti diretti nei suoi confronti, indipendentemente dalla lesione di una posizione giuridica, stante l'autonomia del diritto di accesso (interesse ad un bene della vita distinto rispetto alla situazione legittimante all'impugnativa dell'atto), Tar Brescia II 1230/2016.
3. Interesse corrispondente ad una situazione giuridicamente tutelata e collegata al documento di cui si chiede l'accesso: è sufficiente un interesse differenziato e protetto dall'ordinamento, purché serio e non emulativo, anche se non immediatamente azionabile in giudizio (St. VI 6545/2007)
	- la titolarità di una situazione giuridica non è condizione sufficiente perché l'interesse rivendicato possa considerarsi diretto, concreto ed attuale, essendo necessario che la documentazione di cui si richiede l'accesso sia collegata a quella posizione sostanziale, impedendone od ostacolandone il soddisfacimento
	- Ai sensi dell'art. 24 c. 7 l'accesso, quale bene della vita da tutelare in via autonoma, va garantito anche prima ed indipendentemente dall'effettivo esercizio di un'azione giudiziale. Il soggetto pubblico non può andare oltre una valutazione circa il collegamento tra atto e situazione soggettiva da tutelare, senza poter apprezzare nel merito la fondatezza della pretesa o le strategie difensive dell'interessato (C. St. V 6603/2019)
	- il Cons. St. IV ord. 888/2020 ha rimesso all'Ad. Plen. la questione sui rapporti tra accesso e norme previste dal codice di procedura civile sull'acquisizione dei documenti amministrativi al processo: in particolare se il diritto di accesso sia esercitabile indipendentemente da tali forme di acquisizione oppure se tale speciale metodo di acquisizione escluda l'azionabilità dell'accesso

### Documenti accessibili (art. 22 lett. D)
Caratteri del documento amministrativo
- rappresentazione grafica del contenuto di atti
	- l'art. 22 c. 4 precisa che non sono accessibili le informazioni in possesso di una PA che non abbiano la forma di documento amministrativo (ad eccezione del Dlgs. 196/2003 in materia di accesso a dati personali, TAR Lazi I 4695/2018); la veste documentale è condizione necessaria, la PA non è tenuta ad elaborare i dati in suo possesso al fine di soddisfare le richieste di accesso (art. 2 c. 2 DPR 184/2006), l'accesso non può costituire un mezzo per promuovere la costituzione di nuovi documenti amministrativi, con notevole aggravio degli oneri sulla PA
	- il diritto di accesso ha ad oggetto il documento nella sua precisa identità, sicché la PA deve consegnare proprio il documento e non un suo equipollente nei contenuti; questo per garantire all'interessato la facoltà di far valere, ai fini di difesa, tutti quei vizi di confezionamento (sottoscrizione, indicazione del responsabile del procedimento, sufficiente motivazione) che solo la visione del documento consente di svolgere compiutamente
- anche interni
	- la nozione di documento amministrativo include le email interne agli uffici, purché non rappresentino corrispondenza meramente privata, in quanto afferenti l'esercizio di funzioni pubbliche. (Es. Email indirizzata dal Sindaco al Presidente del Consiglio Comunale, TAR Firenze III 1375/2016,)
	- Quanto ai pareri legali resi all'amministrazione, la giurisprudenza distingue tra parere reso su di un contenzioso pendente (per cui l'accesso non può essere esercitato, sia per la natura dell'atto che per la funzione svolta) e parere reso in fase endoprocedimentale e richiamato dal provvedimento impugnato (in questa ipotesi non opera alcuna preclusione); CGUE 2008 ha confermato che normalmente i pareri sono sottratti all'accesso, sempre che la loro diffusione possa recare un pregiudizio all'interesse alla tutela della consulenza legale e non sussista un interesse pubblico prevalente a sostegno della richiesta di accesso.
- anche non relativi ad uno specifico procedimento
	- l'accesso riguarda non solo i provvedimenti, ma anche gli atti preparatori (documenti del procedimento amministrativo che concorrono a determinare il contenuto finale, anche facenti parte di un procedimento ancora in fase di elaborazione); a conferma di ciò l'art. 24 c. 1 espressamente prevede l'esclusione del diritto di accesso nei soli procedimenti tributari e nei confronti di attività diretta all'emanazione di atti normativi, amministrativi generali, pianificazione e programmazione, ossia atti preparatori di provvedimenti di cui all'art. 13 l. 241.
- detenuti da una PA e concernenti attività di pubblico interesse
	- sono inclusi gli atti c.d. interni (endoprocedimentali destinati ad avere efficacia esclusivamente interna - pareri, nulla osta et similia), laddove vengano ad assumere rilevanza anche al di fuori del procedimento, non solo per la capacità di determinare il contenuto dell'atto finale dell'iter, ma anche in considerazione della riverberazione della loro assenza sulla legittimità del provvedimento, tale da rendere innegabile l'interesse del privato a conoscere della esistenza dell'atto e del suo contenuto.
	- sono inclusi anche gli atti interni non richiesti dalla legge e destinati ad esaurire la loro efficacia nei rapporti interorganici, ovvero le attività istruttorie discrezionalmente svolte dalla PA - laddove abbia inciso sul processo decisionale della PA
	- d'altronde l'art. 22 c. 1 lett. d) non parla più di atti "formati" o "utilizzati" dalla PA, utilizzando la più ampia formula di "detenuti"
	- l'art. 24 c. 7 prevede che l'accesso deve essere comunque garantito per tutelare i propri interessi giuridici, espungendo ogni riferimento del collegamento dell'atto ad un procedimento amministrativo
- indipendentemente dalla natura pubblicistica o privatistica della loro disciplina sostanziale
	- Ad. Plen. 4 e 5/1999 ha definitivamente riconosciuto che per tutti gli atti della PA sussistono esigenze di trasparenza, il cui soddisfacimento agevola il perseguimento dei valori di buon andamento e imparzialità (97 Cost.) - a nulla rilevando la veste pubblicistica o privatistica; ciò che assume importanza è che l'attività (sia essa di diritto pubblico o privato) sia deputata alla cura di un interesse pubblico e che sia esercitata nel rispetto del canone di imparzialità
	- Ad. Plen. 13, 14 e 16/2016 ha interpretato restrittivamente l'accessibilità con riferimento agli atti di gestione del rapporto di lavoro da parte di Poste Italiane Spa (oggi qualificata come un organismo di diritto pubblico, quindi soggetto alle norme in tema di accesso anche con riferimento ai rapporti con i dipendenti) - la disciplina sull'accesso riguarda solo le prove selettive di accesso, la progressione di carriera e i provvedimenti di auto-organizzazione degli uffici, incidenti in modo diretto sulla disciplina di rilevanza pubblicistica del rapporto di lavoro; al di fuori di tali settori, connotati da indiscutibile rilevanza pubblicistica, gli atti di quotidiana gestione del contratto di lavoro restano estranei alla disciplina ostensiva in ragione della natura eminentemente privatistica del rapporto di impiego.
L'art. 22 c. 3 esalta la regola della massima accessibilità, attribuendo alla segretazione dei documenti carattere di eccezione (solo nei casi di cui all'art. 24)

### Limiti all'accesso (art. 24)
L'art. 24 prevede limitazioni all'esercizio del diritto di accesso in relazione ad esigenze di segreto e di riservatezza concernenti determinati documenti amministrativi e poste sia nell'interesse pubblico che di terzi, interessi prioritari rispetto a quello generale alla conoscenza dei documenti amministrativi.

L'art. 24 prevede 2 tipologie di limiti all'accesso:
1. Limiti generali (tassativi), che riguardano qualsiasi ambito di azione della PA [24 c.1]
	1. segreto di Stato, o previsti dalla legge (professionale, militare, bancario, istruttorio)
	2. procedimenti tributari
		1. (Cons. St. IV 6825/2018 ha chiarito che l'esigenza di segretezza è limitata alla pendenza del procedimento tributario, non rilevandosi esigenze di segretezza nella fase successiva alla conclusione del procedimento tributario, con l'adozione del provvedimento definitivo di accertamento dell'imposta dovuta)
	3. atti normativi, amministrativi generali, programmazione
	4. Art. 24 c. 3: ==non sono ammissibili istanze preordinate ad un controllo generalizzato== dell'operato della PA; regola che si contrappone al principio generale per cui l'accesso favorisce l'imparzialità e la trasparenza (art. 22 c. 2 L. 241/90)
2. limiti particolari (o eventuali), riguardanti i procedimenti adottati in settori attinenti a compiti specifici della PA, individuati tramite regolamento delle PA o regolamenti da adottarsi ai sensi dell'art. 17 c. 2 L. 440/1988 [24 c. 2 e c. 6]

L'art. 24 c. 2 prevede anche dei controlimiti all'esclusione dell'accesso:
- non può essere negato l'accesso se è sufficiente il differimento (art. 24 c. 4)
- i documenti contenti informazioni connesse a quelle segrete di cui al c. 1 sono segreti nei limiti della connessione
- diritto di difesa dei propri interessi giuridici (c. 7)
- dati sensibili, giudiziari e sensibilissimi
	- l'art. 329 cpp esclude dal diritto di accesso gli atti di indagine compiuti da PG o PM (C. st. IV 4537/2016)

### Normative speciali che estendono la sfera dei legittimati all'accesso o degli atti oggetto d' accesso
#### Negli enti locali
- l'art. 10 TUEL prevede l'accesso alle ifnormazioni anche laddove non siano tradotte in un documento amministrativo; la ragione di questa previsione è che il privato cittadino è titolare di un potere di controllo più ampio, in quanto ha un diritto di partecipazione politico-amministrativo
- l'art. 43 TUEL disciplina l'accesso dei consiglieri comunali con speciale ampiezza e modalità di esplicazione:
	- finalizzato non alla difesa di posizioni soggettive, ma all'esercizio del proprio mandato, controllando il comportamento degli organi istituzionali e le decisioni del Comune
	- accesso esteso agli atti delle società partecipate dal Comune per la gestione dei servizi pubblici locali
	- diritto di accesso senza limitazioni, è sufficiente la riferibilità dell'atto al mandato - senza dover precisare le specifiche ragioni della singola richiesa
	- non è applicabile il principio per cui non può essere accolta l'istanza che postuli un'attività valutativa ed elaborativa dei dati in possesso dell'Amministrazione: l'accesso del consigliere comunale è da considerarsi un diritto soggettivo pubblico funzionalizzato, una posizione che implica l'esercizio di facoltà deputate al pieno ed effettivo svolgimento delle funzioni assegnate dalla legge al Consiglio comunale. Tale diritto può consistere anche nella pretesa che gli uffici della PA eseguano elaborazioni di dati e informazioni in loro possesso
	- Anche su dati riservati, sempre fermi gli obblighi a tutela del segreto e i divieti di divulgazione di dati personali

##### In tema di ambiente
Ampliamento della sfera soggettiva dei titolari, al fine di garantire un controllo sociale diffuso sulla qualità dell'ambiente, sì da giustificare l'eliminazione di ogni soglia di legittimazione soggettiva e da conferire dignità autonoma a tale tipo di accesso
- informazione ambientale comprende ogni conoscenza disponibile, concernetne il bene primario tutelato dalla normativa in parola (lo stato degli elementi ambientali)
- si differenzia per le condizioni di legittimazione: non è necessario dichiarare una situazione di interesse sottesa alla richiesta - differenza della L. 241/90 che richiede un interesse diretto concreto, diretto e attuale
- comunque l'istanza deve qualificarsi per la connessione con le matrici ambientali potenzialmente compromesse, daa indicarsi nella richiesta insieme ad una ragionevole prospettazione degli effetti negativi (C. St. V 4339/2018). Altrimenti, la richiesta si tradurrebbe in un mero sindacato ispettivo, che non è ammesso neppure in questa materia in via indiscriminata.

### Modalità dell'accesso (art. 25)
Disciplina di attuazione oggi contenuta nel DPR 184/2006
1. Richiesta di accesso:
- Autorità destinataria della richiesta: competente a formare l'atto conclusivo (provvedimento) o a detenerlo stabilmente
- Richiesta deve essere Motivata, per valutare la sussistenza di un interesse per la tutela di situazioni giuridicamente rilevanti
	- sebbene la valutazione dell'interesse debba essere fatta in concreto attraverso la motivazione, è pur vero che quest'ultima sia da considerarsi in re ipsa se sia ravvisabile un collegamento certo tra titolare della situazione legittimante all'accesso e attività amministrativa oggetto della richiesta.
- Il DPR 184/2006 distingue tra due livelli di diritto di accesso
	- informale, se è possibile all'interessato recarsi presso un ufficio pubblico e accedere agli atti senza alcuna formalità, mediante una richiesta che deve avere un contenuto obbligatorio in merito a determinati aspetti (indicazione del documento, nonché elementi che consentono l'identificazione dell'interesse connesso alla richiesta)
	- formale, se è impossibile l'accoglimento immediato della richiesta informale, o sorgano dubbi sulla legittimazione del richiedente, sull'identità, sui poteri rappresentativi, sulla sussistenza dell'interesse, sull'accessibilità del documento o sulla presenza di controinteressati
2. In caso di accoglimento, l'accesso si esercita mediante esame ed estrazione di copia dei documenti
3. La PA può pure differire l'accesso, se l'immediata ostensione può turbare l'attività amministrativa o, in via di extrema ratio negarlo. Il rifiuto il differimento e la limitazione devono essere necessariamente motivati
	- è previsto anche il silenzio-rigetto o diniego: se la PA non risponde entro 30 gg dalla richiesta. (art. 24 c. 4 l. 241)
	- in caso di diniego all'accesso, espresso o tacito, o differimento dello stesso, il richiedente può sia presentare ricorso al TAR ovvero può chiedere al difensore civico o alla CADA (art. 27 l. 241) di riesaminare la determinazione negativa.

### Rapporti tra riservatezza ed accesso
L'accesso, funzionale alla difesa in giudizio (24 Cost.) e imparzialità ed efficienza della PA (97 Cost.), si contrappone alla riservatezza (diritto fondamentale ex 2 Cost.)
Nel bilanciamento tra tali valori si pone il problema di quale debba considerarsi prevalente.

La l. 241/90 qualifica la riservatezza come:
- riservatezza di persone fisiche, diritto individuale (che rinviene fondamento nel 2 Cost.)
- riservatezza di gruppi, persone giuridiche, enti ed associazioni: riservatezza commerciale o industriale, complesso di conoscenze ricomprese nei segreti d'impresa (ex 41 Cost.)

L'art. 24 c. 7 sancisce la priorità del diritto all'accesso rispetto al diritto alla riservatezza dei terzi in tutti quei casi in cui l'istanza sia preordinata alla tutela ed alla difesa dei propri interessi giuridici. Occorre distinguere tra tipologie di dati:
- Dati personali comuni, prevale sempre il diritto all'accesso a prescindere dalla preordinazione ad esigenze di difesa
- Dati sensibili (origine razziale ed etnica, convinzioni religiose, filosofiche o di altro genere, opinioni politiche, adesioni a partiti sindacati o associazione, religione) il diritto di accesso è limitato alla strumentalità al diritto di difesa
	- il diritto di difesa va inteso non in astratto, ma valutato con riferimento concreto alla situazione di fatto
- Dati ultrasensibili (salute o vita sessuale), occorre effettuare un bilanciamento tra situazione legittimante l'istanza e diritto alla riservatezza del controinteressato
	- in particolare, l'interesse sotteso all'istanza ostensiva deve essere di pari rango o comunque attenere alle libertà o diritti fondamentali della personalità - sempre nel rispetto del principio di non eccedenza del trattamento dei dati (C. St. III 139/2018)

Il titolare del diritto alla privacy contrapposto all'istanza ostensiva deve essere destinatario della comunicazione di avvio del procedimento relativo all'istanza d'accesso

##### L'accesso e la riservatezza nei contratti pubblici
Nei contratti pubblici l'esigenza di riservatezza è particolarmente sentita, data la possibilità di diffusione, da parte dei soggetti pubblici, dei dati relativi alle offerte e ai progetti presentaati dalle imprese partecipanti alla procedura. In questi casi è stridente il contrasto tra interesse alla trasparenza delle decisioni assunte dalla PA in sede di scelta e quello della salvaguardia al know-how industriale

- L'art. 53 cod. contr. (Dlgs 50/2016) prevede  non solo doveri di non divulgazione di particolari documenti, ma ha previsto limiti oggettivi e soggettivi all'accessibilità degli atti concernenti le procedure di affidamento dei lavori pubblici - in particolare quello concernente informazioni che costituiscono segreto tecnico o commerciale (art. 53 c. 5 lett. a)
	- il divieto non è generalmente riferito alle informazioni riservate proprie di ciascuna impresa, ma ai segreti industriali (c.d. know how). Si vuole evitare una strumentalizzazione dell'accesso per ottenere un vantaggio commerciale nel mercato
	- Al di fuori del segreto industriale, l'impresa partecipante alla procedura concorsuale può accedere nella forma più ampia agli atti del procedimento di gara, data la rilevanza esterna che assumono i documenti prodotti dalle ditte partecipanti nella gara - la documentazione prodotta esce dalla sfera esclusiva delle imprese per diventare oggetto di valutazione comparativa della PA (Cons. st. V 3953/2018)
	- Cons. St. V 64/2020 ha affermato che l'art. 53 c. 5 lett. a) ha precisato la natura dei dati riservati (capacità industriali o gestionali dell'impresa in gara, know how che qualifica la competitività dell'impresa nel mercato) e che la mera intenzione di verificare l'opportunità di proporre ricorso giurisdizionale non è sufficiente a legittimare l'accesso a tali informazioni riservate, occorrendo la specifica e concreta indispensabilità a fini di giustizia (art. 24 c. 7 l. 241)

### Tutela giurisdizionale dell'accesso
- Giurisdizione esclusiva (art. 133 c. 1 lett. A n. 6)
- Rito speciale in tema di accesso (116 CPA)
	- dimidiazione dei termini per proporre ricorso ed eventuale appello (30 anziché 60 gg) - ritenuto perentorio (TAR Roma I 10191/2017). La mancata impugnazione del provvedimento di rigetto non preclude al privato di formulare una nuova istanza di accesso alla PA, che sarà autonomamente impugnabile ove non sia meramente conformativa della precedente (TAR Napoli VI 134/2019)
	- celerità del giudizio
	- semplificazione delle modalità di difesa processuale
	- tipizzazione del potere del giudice in caso di parziale o totale accoglimento del ricorso (ordine di esibizione e, ove previsto, pubblicazione del documento di cui la PA ha illegittimamente negato l'ostensione)
	- nonostante la celerità che lo caratterizza, NON è un rito cautelare (non subisce la sospensione feriale dei termini)
	- sufficiente la notifica anche ad un solo controinteressato (art. 116 CPA, art. 22 l. 241), salva la estensione del contraddittorio agli altri
