
L'art. 12 TUSP afferma la sottoposizione degli amministratori delle società partecipate al regime ==ordinario civilistico per le società di capitali==, con l'eccezione di cui al c. 2 in caso di danno erariale, di cui offre una puntuale definizione.
- La norma presenta un vistoso deficit di precisione, non individuando in via puntuale il regime e il perimetro di responsabilità imputabili agli amministratori delle società pubbliche
- Il c. 1 si limita a disporre la sottoposizione a responsabilità davanti al GO: si ripudia la tesi patrimonialistica, che annetteva rilevanza alla natura pubblica del patrimonio, e si sposa la tesi soggettiva che attribuisce importanza al carattere privatistico o pubblicistico del soggetto danneggiato
	- Tuttavia, il richiamo mero alle norme civilistiche sulle società di capitali partecipate - che non contempla alcuna specifica disciplina sulla responsabilità degli organi - lascia irrisolte numerose questioni. 
	- In attesa che il Legislatore rimedi con opportuni correttivi, il riferimento deve essere nell'art. ==2449, che al c. 2 ==afferma che gli organi amministrativi e di controllo di nomina pubblica ==hanno gli stessi diritti e obblighi== di quelli nominati dall'assemblea dei soci
	- L'equiparazione consente di affermare che anche sul piano della responsabilità debbano soggiacere alle stesse norme previste per gli amministratori di qualsiasi società privata (2393, 2393-bis, 2394, 2394-bis, 2395, 2476 cc e 146 c. 2 L.F.)
- Il c. 2, invece, compendia la previsione di cui al c. 1 definendo il danno erariale come danno subito dagli enti partecipanti, ivi compreso il danno conseguente dalla condotta dei rappresentanti degli enti o titolari del potere di decidere per essi che abbiano pregiudicato il valore della partecipazione
	- Le SU della Cassazione hanno ribadito la netta distinzione tra la posizione della società partecipata, con cui intercorre il rapporto di servizio instaurato dalla PA, e la posizione personale degli amministratori che non si identificano con la società e alla quale sola rispondono. L'==autonoma personalità giuridica della società== porta ad escludere un rapporto di servizio tra amministratori, sindaci e dipendenti e P.A., dall'altro lato il danno cagionato dalla mala gestio ==incide in via diretta solo sul patrimonio della società, che resta privato e separato da quello dei soci== (Cass. SU 22712/2019) 
	- Distinzione che sfuma con le società "in house", che sono assimilabili all'ente pubblico, avendo solo la forma esteriore della società - costituendo articolazione della PA. Il danno in questo caso sarebbe riconducibile ad un patrimonio separato, ma pur sempre appartenente all'ente pubblico
	- Parimenti si ritiene configurabile giurisdizione Contabile per i comportamenti tenuti dall'amministratore o del componente l'organo di controllo della società tali da compromettere la stessa ragione della partecipazione sociale dell'ente pubblico, strumentale al perseguimento di finalità pubbliche ed implicante l'impiego di risorse pubblico, o da arrecare pregiudizio direttamente al suo patrimonio.
	- SU 3692/2012 (prima ancora del TUSP): ha affermato che sussiste la giurisdizione della Corte dei conti quando l'azione di responsabilità trovi fondamento nel comportamento di chi, quale rappresentante dell'ente o titolare del potere di decidere per esso, abbia consapevolmente trascurato di esercitare i propri diritti di socio, in tal modo pregiudicando il valore della partecipazione sociale dell'ente pubblico, o da arrecare direttamente pregiudizio al suo patrimonio
	- SU 32608/2019: non può rinvenirsi danno erariale nel caso in cui la società in house sia partecipata non già da un soggetto pubblico, ma da un soggetto che, pur svolgendo attività pubblicistica e come tale essendo sottoposto a vigilanza ministeriale e al controllo della Corte dei Conti, abbia la qualificazione di ente privato (nel caso l'ENPAM) e che come tale si presenti all'esterno

Il danno erariale richiede:
1. Carattere del soggetto o meglio del patrimonio del danneggiato (la Corte dei Conti lo intende in senso ampio)
2. Rapporto di servizio tra autore dell'illecito e PA (relazione non necessariamente organica ma quantomeno di servizio)

Nelle società in house sembra che in base all'art. 12 c. 1 secondo periodo abbia considerato la società un ente pubblico, in base alla logica della totale assimilazione di queste società agli enti pubblici.

Tesi minoritaria, valorizzando invece il dato che vi sono anche società in house con soci privati, legge la disposizione limitando il danno solo a quello patito dal socio pubblico.

Invece, per la società NON in house:
- Una tesi maggioritaria: il danno va devoluto interamente al GO, rilevando solo il danno diretto che è in capo ad una società privata. Il c. 2 è riferito ai soli casi di danno diretto, per mancato esercizio dei diritti di socio
- La tesi minoritaria valorizza invece l'assenza dell'avverbio esclusivamente nel c. 2, così da ritenerlo integrato quando indirettamente patito dal socio pubblico 

### Casi di concorso di responsabilità erariale e civilistica
- Es. violazione anche degli obblighi derivanti dal contratto di lavoro o ex 2392 cc (e non solo degli obblighi pubblicistici da cui deriva danno erariale)
- Stesso discorso per le azioni del curatore fallimentare, che davanti al giudice può agire per il danno patito dal creditore per la mala gestio (SU 10019/2019)
- E' un concorso alternativo di domande, che pone un problema di cumulabilità di sentenze, ma la giurisdizione resta separata