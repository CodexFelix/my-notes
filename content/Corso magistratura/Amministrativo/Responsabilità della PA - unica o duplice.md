Sent. Francovich per illecito comunitario e sentenza SU 500/99 (est. Preden) per illecito nazionale è stata superata la barriera dell'irresponsabilità della PA a titolo risarcitorio. La PA risponde ex 2043 c.c. per illegittimo esercizio del potere lesivo (non solo del diritto ma anche) dell'interesse legittimo.
In una recente ordinanza, 23484/2022, la Cassazione ha ribadito il principio di responsabilità della PA, in quel caso per illecito comunitario, per omesso recepimento della direttiva europea sulla tutela indennitaria delle vittime di alcuni reati violenti.

Si applicano inoltre le forme di presunzione di responsabilità (2050, 2051, leggi speciali) che agevolino nella prova la vittima dell'illecito.

E' di interesse odierno la sent. SU 13246/2019: responsabilità della PA per propri dipendenti
- E' solo diretta o anche indiretta? Risponde solo ex art. 2043 in connessione con art. 28 Cost. o anche ai sensi dell'art. 2049 c.c. (responsabilità del datore di lavoro per fatto degli ausiliari). Nel primo caso il limite è che l'atto posto in essere dal funzionario o dall'organo deve essere imputabile alla PA (immedesimazione organica). Nel caso in esame, il dipendente essendosi appropriato di cose, non agiva nell'interesse della PA (fine egoistico incompatibile con imputazione dell'atto).
- SU, in omaggio al principio di integrità della responsabilità e assottigliamento delle esenzioni, ammette la responsabilità ex 2049. Argomento è il ==nesso di occasionalità necessaria==, il dipendente è stato agevolato dall'esercizio della funzione pubblica e sarebbe stato esigbile da parte della PA un controllo sull'operato dei dipendenti in relazione a uno sviluppo (anche se illecito) non anomalo, e quindi prevedibile, dell'esercizio della funzione.
- Sarebbe intollerabile la disparità di trattamento tra un ente pubblico (immune) e una società privata (responsabile), quando entrambi hanno un potere/dovere di controllo sui dipendenti.

Sono ovviamente esclusi i casi di occasionalità non necessaria (e quindi non funzionale, non connesso alla funzione che renda più possibile la commissione dell'illecito): es. dipendente incontra sul luogo di lavoro il rivale e lo uccide. La dipendenza della Pa è mera occasione.