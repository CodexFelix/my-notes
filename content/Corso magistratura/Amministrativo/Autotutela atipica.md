L'ordinamento ==estende l'autotutela anche alle ipotesi di silenzio-assenso== in cui il silenzio dell'amministrazione equivale ad accoglimento della domanda (at. 20 c. 3 L. 241)
L'inesistenza dell'atto ha portato a ritenere che l'autotutela su fattispecie per silentium fuoriesca dal perimetro classico dell'autotutela come potere di secondo grado, per collocarsi, invece, nel quadro di un'autotutela sui generis, essendone oggetto non già un provvedimento, ma solo gli effetti sortiti ex lege.
A ben vedere, la fattispecie che si realizza per silentium viene equiparata dall'ordinamento, quanto agli effetti prodotti, ad un provvedimento di accoglimento, sebbene tali effetti derivino non dalla volontà amministrativa, bensì direttamente dalla legge.

L'amministrazione resta dunque titolare del potere di assumere determinazioni in autotutela, nel qual caso, a fronte del silenzio assenso già maturato, la stessa non potrà adottare dinieghi tardivi, dovendo, invece, per contrarius actus, riesercitare la funzione nel rispetto dei presupposti previsti dalle relative norme.
Sebbene ricorra una concreta difficoltà a riesaminare una scelta manifestatasi per il tramite di un comportamento tacito, tuttavia, disconoscere in tali casi, l'esercizio del potere di autotutela avrebbe comportato un indebolimento della tutela dell'affidamento del privato, ormai principio generale dell'azione amministrativa.

Limiti all'esercizio del potere di autotutela sono stati previsti in relazione al silenzio assenso orizzontale, ossia tra PPAA (art. 17bis L. 241). Infatti nonostante la norma nulla disponga, va distinta (C. St. parere 1640/2016) la fase compresa tra la formaizone del silenzio assenso e l'adozione formale del provvedimento finale da quella successiva all'adozione del provvedimento:
- nel primo caso, ritenere che la PA possa espletare sul silenzio assenso un potere unilaterale sino all'adozione dell'atto finale un potere unilaterale e tardivo di autotutela, determina il rischio di eludere o quantomeno dequotare la portata innovativa della norma -> il silenzio assenso diventerebbe così un atto meramente provvisorio, che potrebbe essere vanificato fino all'adozione dell'atto finale con una scelta unilaterale, con l'ulteriore eventualità che il dissenso espresso potrebbe manifestarsi oltre il termine di 30 gg, così vanificando la finalità acceleratoria del 17-bis
- nel secondo caso, invece, permane la soggezione al vincolo del contrarius actus, sicché il potere di autotutela dovrà seguire il medesimo procedimento di emanazione dell'atto che si intenda rimuovere o modificare. L'amministrazione che ha determinato il silenzio non potrà limitarsi a palesare il proprio sopravvenuto dissenso, dovendo invece sollecitare l'avvio del procedimento di riesame da parte dell'amministrazione procedente.

Ulteriori limiti vengono contemplati in materia di conferenza di servizi

Palesemente atipica è la funzione di riesame quando a venire in rilievo sia un atto non già dell'amministrazione, bensì di un privato, come nella ==SCIA== 
- attribuendo un ruolo espansivo all'art. 21-nonies (e non richiamando la revoca), il vigente art. 19 c. 3 L. 241 prevede che la PA possa esercitare i poteri inibitori, repressivi e conformativi in presenza delle condizioni del 21-nonies, individuando il dies a quo per la decorrenza del termine dei 18 mesi nella data di scadenza del termine normativamente previsto per l'esercizio del potere ordinario di verifica da parte dell'amminitrazione competente, ferme restando le disposizioni sanzionatorie dell'art. 21 l. 241
- Si delinea così un'attività che non può definirsi di autotutela in senso tecnico, avendo il legislatore solo contemplato una disciplina di riferimento per l'esercizio ex post dei detti poteri, giammai intendendo combinare modelli ontologicamente incompatibili.
- La novella ha così inteso rimarcare la natura non provvedimentale della SCIA. Invero, la giurisprudenza ha evidenziato in più occasioni l'atecnicità della previsione normativa, ritenendo che con tale richiamo il legislatore avesse solo voluto chiarire che, anche dopo la scadenza del termine di 30 gg per l'esercizio del potere inibitorio, la PA conservasse un potere residuale di autotutela, da intendersi, però come sui generis, distinto dalla classica autotutela decisoria in quanto non incidente su una precedente manifestazione di volontà ma ad essa affine quanto a presupposti e procedimento.



