###  Diritto CEDU come diritto internazionale
- Regola i rapporti tra Stati o tra Stati e organizzazioni internazionali
- Ha fondamento facoltativo e consensuale (trattati e consuetudini)
- Necessita di recepimento interno
- Secondo la tesi dualista diritto internazionale e nazionale sono fra loro distinti e separati, mancando la permeabilità delle rispettive fonti
	- Le fonti nazionali non possono creare, modificare o abrogare norme internazionali; parimenti le norme internazionali non vigono nel territorio nazionale per forza propria ma solo in quanto il diritto nazionale lo consenta in virtù di un atto di recepimento
- La norma internazionale mutua il proprio rango da quello della norma nazionale che la recepisce
	- Le consuetudini hanno rango costituzionale (art. 10 Cost.), secondo alcuni addirittura rafforzato prevalendo sulle stesse norme costituzionali, con il controlimite dei diritti fondamentali e dei principi supremi
	- La consuetudine internazionale contrastante con i controlimiti non è recepita dall'ordinamento, non entra nell'ordinamento perché manca il presupposto al suo ingresso (implicito nel 10 Cost.); tuttavia, per ragioni di certezza giuridica, la difesa dei diritti inalienabili e dei principi supremi necessita di un controllo accentrato della Consulta idoneo a statuire con efficacia erga omnes (C. Cost. 238/2014, relativa alla norma consuetudinaria che riconosceva l'immunità degli Stati stranieri, in specie della Germania, per i danni cagionati a prigionieri di guerra anche in caso di tortura)
	- Le norme internazionali pattizie hanno la forza dellla legge di esecuzione, ma a seguito della riforma del Titolo V godono di una forza peculiare di resistenza in base all'art. 117 Cost.

### Peculiarità della CEDU
- Ha contenuto universale e trasversale, in quanto il suo oggetto è rappresentato dalla tutela dei diritti fondamentali
- L'istituzione di un apposito giudice, la Corte EDU, al quale possono ricorrere non solo gli Stati contraenti (art. 33), ma anche i singoli individui (persone fisiche, giuridiche, enti e formazioni sociali) che si ritengono vittime di una violazione dei diritti loro riconosciuti dalla Convenzione (art. 34)
	- Questa caratteristica differenzia la CEDU non slo dagli altri trattati internazionali, ma anche dal diritto UE, in cui gli spazi per un ricorso individuale sono limitati (art. 263 c. 3 TFUE)
	- La Corte EDU fornisce un'interpretazione ufficiale delle norme CEDU, cui gli Stati contraenti devono conformarsi (art. 46, 32)
- Resta comunque un Trattato internazionale, non avendosi luogo a cessioni di sovranità (art. 11 Cost.); le norme CEDU vincolano gli Stati ad assicurare ad ogni persona soggetta alla loro giurisdizione i diritti dalle stesse previste, ma non producono effetti diretti negli ordinamenti interni.
	- Nelle sentt. "gemelle" 348 e 349 del 2007 la Consulta ha affermato che la CEDU non crea un ordinamento giuridico sopranazionale e non produce quindi norme direttamente applicabili negli Stati contraenti; è un trattato multilaterale da cui derivano obblighi per gli Stati, ma non l'incorporazione dell'ordinamento giuridico italiano in un sistema più vasto
	- destinatari delle norme CEDU sono sempre gli Stati contraenti, mentre i singoli individui sono solo l'oggetto di tutela e non veri titolari di diritti
	- in virtù dell'art. 117 Cost. che ha elevato tutte le norme internazionali pattizie al rango di parametro interposto di legittimità costituzionale, il giudice nazionale che ravvisi contrasto tra legge interna e norma CEDU dovrà dapprima tentare interpretazione convenzionalmente conforme e, ove tale possibilità risulti preclusa, dovrà sollevare questione di legittimità costituzionale dinnanzi alla Consulta per violazione dell'art. 117 Cost.

### Riconoscimento della CEDU nell'ordinamento UE
Con il Trattato di Lisbona è stata introdotta la legittimazione dell'UE ad aderire alla CEDU. Ciò allo stato non è avvenuto, quindi i vincoli CEDU non sono vincoli comunitari e ==non hanno efficacia diretta ma solo valore di norma interposta sindacabile ex art. 117 Cost.==.
L'art. 6 c. 3 TUE, qualifica i diritti fondamentali della CEDU come diritti dell'Unione europea, valorizzandoli come principi generali ai fini della normativa comunitaria; stabilendo, ai sensi dell'art. 52 che l'Unione europea fissa una portata più ampia a tali diritti, ma no li restringe rispetto a quanto già assicurato a livello CEDU.

#### Efficacia sentenze CEDU come interpretazione generale e nel singolo caso deciso (art. 46 CEDU)
> Gli stati contraenti sono tenuti a conformarsi alle sentenze definitive con cui la Corte di Strasburgo li abbia ritenuti responsabili della violazione di uno dei diritti garantiti dall Convenzione.

Coerentemente con la natura giuridica della CEDU (mero trattato internazionale e non ordinamento sovranazionale), le sentenze della Corte hanno natura dichiarativa limitandosi a vincolare lo Stato a darvi attuazione decentrata.

>ART. 41 CEDU
>Se la Corte dichiara che vi è stata violazione della Convenzione e il diritto interno dello Stato non permette se non in modo imperfetto di riparare le conseguenze della violazione, la Corte accorda un'equa soddisfazione alla parte lesa. 

- Soluzione privilegiata è la restitutio in integrum della vittima della violazione, mediante rimozione in forma specifica delle conseguenze pregiudizievoli.
- In via sussidiaria, se il diritto statale non lo consente, il rimedio è il risarcimento per equivalente mediante corresponsione di un'equa soddisfazione in denaro alla parte lesa.

Può accadere che la violazione accertata venga ritenuta dalla Corte EDU non una violazione isolata, ma una manifestazione sintomatica di una carenza strutturale dell'ordinamento interno. In tali casi si parla di "sentenze-pilota", in cui si impone la anecessità di assumere misure di carattere generale:
- irragionevole durata del processo, cui l'italia ha risposto con la l. Pinto
- disciplina della contumacia nel processo penale (CEDU Sejdovich c. Italia, cui il legislatore ha rimediato prima con L. 60/2005 e poi con l. 67/2014)
- sovraffollamento carceri (CEDU Torregiani)
- indennità di espropriazione (CEDU Scordino), cui ha fatto seguito la L. 244/2007 che individua nel valore venale o di mercato del bene il parametro generale cui commisurare l'indennità medesima.

#### Efficacia sentenze CEDU fuori del singolo caso
Benché la Corte EDU nasca come giudice del caso concreto, al contempo essa svolge un'eminente funzione interpretativa di carattere generale, contribuendo a chiarire, salvaguardare e sviluppare la portata delle norme della Convenzione a beneficio di tutti gli Stati contraenti.

La Corte costituzionale ha posto due limiti alla cogenza dell'interpretazione CEDU:
1. (C. Cost. 49/2015) l'interpretazione deve essere espressione di un "diritto consolidato", orientamento divenuto definitivo o espresso in "sentenze pilota". La corte costituzionale ha individuato alcuni ==indici sintomatici== di solidità: la creatività del principio affermato rispetto al solco tradizionale della giurisprudenza europea, punti di distinguo o contrasto con altre sentenze CEDU, presenza di opinioni dissenzienti, provenienza da Sezione semplice o Grande Camera
2. Margine di apprezzamento riservato a sè dalla Consulta, che opera un bilanciamento con gli altri interessi costituzionalmente protetti. (es. recente su ergastolo ostativo, sentenza CEDU Viola 2019, dopo cui la Corte cost. ha sì dichiarato incostituzionale l'art. 4-bis o.p. relativamente all'accesso ai permessi premio anche in assenza di collaborazione ma ha mantenuto in piedi il divieto di liberazione condizionata)

#### Tutela multilivello dei diritti fondamentali
Sistema stratificato, complesso e articolato su tre livelli:
1. Convenzionale
2. Comunitario
3. Statale (Costituzionale)

Clausola di equivalenza, contenuta nella Carta di Nizza (2000), art. 52 par. 3: "ove la carta contenga diritti corrispondenti a quelli garantiti dalla CEDU, il significato e la portata degli stessi andranno considerati almeno uguali a quelli conferiti dalla convenzione"

###### Rapporti tra Corte costituzionale e corti sovranazionali
Nell'intento di riservarsi un margine di giuidizio a garanzia dei diritti riconosciuti dalla Costituzioni ha formulato:
- verso il diritto comunitario, la teoria dei controlimiti e in caso di doppia pregiudizialità la regola di priorità della questione di costituzionalità
- verso il diritto CEDU, la teoria del margine di apprezzamento nell'applicazione degli standard CEDU.

##### Rapporti CGUE e Corte EDU
- La responsabilità degli Stati membri di fronte agli organi della Convenzione per violazioni commesse in attuazione di atti dell'Unione in materie di competenza esclusiva (per cui non residuano margini di discrezionalità) è comunque la stessa, dato che gli Stati membri non sono sottratti per ciò solo dal rispetto dei diritti tutelati dalla CEDU
Sentenza Bosphorus 2005, espressione di attegiamento di self-restraint della Corte EDU: ==presunzione di non violazione== del diritto CEDU da parte dell'atto attuativo del diritto UE, per ==principio di equivalenza delle tutele==. Qualora venga fornita la prova contraria, e sia dimostrato che la protezione UE sia carente, resta ferma la responsabilità degli Stati membri e la Corte EDU potrà intervenire.

	Problematiche future in caso di adesione dell'UE alla CEDU.
	L'UE sarebbe sottoposta, al pari di ogni Stato membro, al controllo esterno della Corte EDU, che diverrebbe giudice dei diritti anche per il diritto UE
	Rischi di conflitti di competenza tra Corte EDU (art. 33 CEDU attribuisce competenza su vilazioni commesse da Parti contraenti) e CGUE (344 TFUE competenza esclusiva su controversie in materia di interpretazione e applicazione del diritto comunitario).

### Influenza CEDU sul diritto amministrativo
La CEDU non contiene alcuna disposizione specificamente dedicata all'attività amministrativa; ciononostante la Corte EDU ha elaborato in via pretoria una serie di regole applicabili ai rapporti tra autorità e privati.
Questo perché
- Molti diritti soggettivi riconosciuti dalla CEDU possono essere incisi dal potere autoritativo della PA
- Interpretazione estensiva dell'ambito delle garanzie processuali e sostanziali di cui agli artt. 6 (fair trial) e 7 CEDU
	- lettura in senso sostanziale dell'art. 6 CEDU sul fair trial: è Tribunale ogni soggetto pubblico che eserciti una funzione giurisdizionale, assumendo decisioni in grado di modificare con effetti vincolanti la realtà giuridica e di incidere in modo significativo e potenzialmente irreversibile sulla sfera giuridica dei cittadini. 
		- Diritti di carattere civile, in senso elastico, anche attinenti al diritto pubblico e amministrativo. Si supera la distinzione tutta italiana tra diritto soggettivo e interesse legittimo; vengono ritenuti determinativi di diritti e obbligazioni civili i procedimenti amministrativi autorizzatori e concessori (per esercizio di attività economiche), ablatori (espropriazione per pubblica utilità), comminatori di sanzioni disciplinari, di ammissione al godimento e organizzazione di servizi pubblici (prestazioni assistenziali o edilizia popolare)
		- Nozione di accusa penale e di matière penale di carattere **sostanziale**, ricomprendendo sia il diritto amministrativo punitivo ma anche altri tipi di procedimenti amministrativi. CEDU Engel c Paesi Bassi ha chiarito che per stabilire la natura penale occorre far applicazione dei tre criteri: qualificazione giuridica, grado di afflittività e natura e scopo della sanzione
			- sono state ritenute sostanzialmente penali una serie di sanzioni pecuniarie previste dalla L. 689/81, dal Codice della Strada, quelle irrogate da Autorità amministrative indipendenti, nonché svariate forme di confisca
			- non sono ritenute penali le sanzioni edilizie, in quanto a finalità prevalentemente ripristinatoria

Garanzie processuali (art. 6):
- molte garanzie sono già previste a livello nazionale dalla L. 689/81 e dalla L. 241/90 (contraddittorio, completezza istruttoria, obbligo di motivazione del provvedimento, ragionevole durata)
- tuttavia, se intese in senso radicale, dovrebbe richiedersi che il procedimento abbia una struttura paragiurisdizionale, con parti in condizioni di parità totale e un decisore indipendente dall'esecutivo e da ogni influenza esterna. Tale modello è sicuramente incompatibile con la struttura dell'ordinamento amministrativo, in cui vi sono forti connessioni tra PA e potere esecutivo, in virtù del potere di indirizzo che quest'ultimo ha (95 Cost.)
	- la Corte EDU ritiene sufficiente che le garanzie processuali siano quantomeno recuperate nella successiva fase giurisdizionale, in cui un giudice possa riesaminare in fatto e in diritto la fattispecie con un sindacato pieno ed equivalente a quello dell'autorità amministrativa (==concezione unitaria di procedimento e processo amministrativo==). Di conseguenza, nella fase giurisdizionale dovrebbe aversi un ==giudizio a carattere necessariamente pieno e sostitutivo==
	- ciò avviene nel giudizio di opposizione alle sanzioni amministrative (689/81)
	- 134 cpa riconosce giurisdizione di merito anche per le sanzioni pecuniarie

Garanzie sostanziali (art. 7):
- legalità, che nella giurisprudenza CEDU ricomprende anche il formante giurisprudenziale
- Sent. Sud Fondi c. Italia 2009: è da qualificarsi come pena la confisca urbanistica prevista in materia di lottizzazione abusiva (DPR 380/2001) da una norma poco chiara, irrispettosa dei requisiti di conoscibilità e prevedibilità, in quanto tale oscura e aveva prodotto giurisprudenza contraddittoria. 
- La Consulta ha riconosciuto l'applicabilità delle garanzie penalistiche: irretroattività sfavorevole ex 25 c. 2 Cost. (illegittimità costituzionale dell'obbligo retroattivo di confisca del veioclo in caso di condanna per guida in stato di ebbrezza) e di colpevolezza ex 27 Cost. (incostituzionalità dell'obbligo di confisca del veicolo anche verso chi sia semplicemente proprietario del tutto estraneo al fatto di reato, come nel caso di una società di leasing)
- Tuttavia la Consulta ha sempre mantenuto una distinzione per le sanzioni formalmente amministrative sostanzialmente punitive, escludendone l'applicabilità della retroattività favorevole: la retroattività della lex mitior non è esteso alle sanzioni amministrative 
	- nb la Consulta con sent. 63/2019, pur se con riferimento alla specifica ipotesi del 187-bis TUF (illecito amministrativo di abuso di informazioni privilegiate) ha affermato l'estensibilità anche del principio di retroattività favorevole

Ne bis in idem (art. 4 prot. 7 CEDU) e doppio binario sanzionatorio:
- cumulo di sanzione propriamente penale con sanzione formalmente amministrativa ma sostanzialmente penale (criteri Engel)
- la CEDU ha originariamente assunto un orientamento rigido, vietando ogni forma di doppio binario (CEDU Grande Stevens c. Italia)
- orientamento più flessibile: a partire da sent. A e B c. Norvegia si ammette la possibilità di un sistema articolato di più risposte sanzionatorie che si articoli attraverso separati procedimenti destinati a concludersi con due sanzioni distinte, purché fra gli stessi sussista una sufficientemente stretta connessione sostanziale e temporale (sufficiently close connection in substance and time), così che possa ritenersi che i due procedimenti pur se distinti, costituiscano più aspetti di un' unica risposta sanzionatoria. Per aversi siffatta connessione occorre che:
	1. i due procedimenti perseguano scopi differenti e abbiano ad oggetto profili diversi della medesima condotta
	2. la duplicità dei procedimenti sia circostanza prevedibile per il soggetto agente
	3. i due procedimenti si svolgano parallelamente e siano tra loro connessi
	4. nella irrogazione della pena si tenga conto della sanzione fissata nel procedimento amministrativo, in modo da garantire il rispetto del principio di proporzionalità



#### Giudicato contrastante con CEDU
- Rapporto di sussidiarietà tra giudici nazionali e Corte di Strasburgo: ==art. 35 CEDU==, necessità di preventivo esaurimento delll vie di ricorso interne. Pertanto, quando la CEDU è chiamata ad accertare la violazione di diritti convenzionali, la vicenda giudiziaria nazionale è stata definita e consolidata con sentenza passata in giudicato. 
- La restitutio in integrum richiede quindi il superamento del giudicato attraverso riapertura del processo (per violazioni processuali ex art. 6 CEDU) o il riesame del caso (sostanziali).

A differenza di altri ordinamenti europei, che si sono nel tempo dotati di strumenti per consentire il superamento del giudicato nazionale, in Italia manca una normativa. La questione è stata affrontata dalla giurisprudenza:
- Corte costituzionale, in materia penale, con sentenza 113/2011 ha dichiarato illegittimità costituzionale (con rif. ll'art. 117 Cost. in relazione al 46 CEDU) dell'art. 630 c.p.p. nella parte in cui non prevede revisione della sentenza o d.p. di condanna quando necessario per conformarsi a sentenza della CEDU. E' stato cos introdotta una forma di revisione atipica

Ci si è chiesti se fosse necessario un intervento ampliativo anche in materia amministrativa, magari estendendo il rimedio della revocazione straordinaria.
>==C. cost. ord. 2/2015==, respingendo questione di legittimità sollevata dal Cons. di Stato in ordine all'art. 106 cpa (che richiama 395 e 396 cpc), nella parte in cui non prevedono revocazione straordinaria per conformarsi a sentenza CEDU, ==ha escluso l'estensibilità degli argomenti della sentenza 2011 alla materia amministrativa==
>La Consulta ha rilevato, infatti, come la stessa Corte EDU abbia adottato un atteggiamento cauto, date le differenze strutturali tra processo penale e amministrativo/civile:
>1. Natura dei beni giuridici in gioco (libertà vs patrimonio)
>2. Mancata partecipazione nel processo dinanzi alla CEDU dei terzi contro-interessati. Il processo dinanzi alla CEDU si svolge, infatti, tra il singolo ricorrente e lo Stato autore della violazione e la notifica a terzi interessati è facoltativa (art. 36 par. 2 CEDU)

In conclusione, ==la Consulta ha escluso che nelle materie diverse da quella penale esista un obbligo generale di adottare la misura ripristinatoria della riapertura del processo==; la decisione di prevederla è rimessa agli Stati contraenti, che sono incoraggiati a provvedere in tal senso, pur con la dovuta attenzione per i vari e confliggenti interessi in gioco.

