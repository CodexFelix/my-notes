Il principio di conservazione degli atti giuridici, sebbene proprio del diritto civile, si connota, in realtà, per la sua portata generale, in quanto espressione delle esigenze di economia dei mezzi giuridici e salvaguardia dei valori espressi dall'ordinamento. 
Nell'ambito del diritto amministrativo, l'applicazione di tale principio non può prescindere da un richiamo alla procedimentalizzazione dell'attività amministrativa, funzionale al perseguimento di un interesse pubblico.
E' in quest'ottica che la giurisprudenza ha elaborato il principio del raggiungimento dello scopo, oggi riconosciuto espressamente dall'art. 21-octies c. 2 L. 241, seppur con esclusivo riferimento agli atti ac contenuto vincolato, affetti da vizi formali/procedimentali

### Convalida
21-nonies c. 2
Similmente all'analogo istituto civilistico, la PA sana un vizio di legittimità, evitando la rimozione del provvedimento
La nozione di illegittimità rilevante ai fini della convalida non può prescindere da un richiamo ai vizi non invalidanti del 21-octies c. 2.
L=='atto di convalida deve contenere una motivazione espressa e persuasiva sulla sua natura e sull'interesse  pubblico che motiva la scelta==. Il 21-nonis c. 2 impone alla PA di valutare preventivamente la sussistenza di ragioni di pubblico interesse alla conservazione del provvedimento nonché la ragionevolezza del termine entro il quale effettuare la sanatoria del provvedimento.
La convalida non si traduce, quindi, nella semplice e formale appropriazione dell'atto da parte dell'organo competente, ma postula, da un lato, l'estimazione delle ragioni di pubblico interesse; dall'altro la produzione degli effetti che l'atto oggetto di convalida intendeva produrre (C. St. 7831/2019)
La giurisprudenza tende, poi, ad individuare ulteriori requisiti, sulla falsariga di quelli prescritti dal codice civile per la convalida dei contratti; così è opinione consolidata che il provvedimento di convalida debba contenere la menzione dell'atto da convalidare, nonché del vizio inficiante l'atto unitamente alla volontà della PA di sanare il vizio indicato.
A differenza dell'istituto civilistico contemplato dal 1444 cc, il 21-nonies c. 2 può essere invocato anche dallo stesso soggetto che ha causato il vizio; inoltre, se la convalida civilistica rende irrilevante, grazie alla dichiarazione di colui che potrebbe farlo valere, un vizio che permane - quello amministrativo comporta l'eliminazione del vizio

Come per tutti i provvedimenti adottati n autotutela, la competenza consegue alla titolarità del potere di adozione dell'atto oggetto di autotutela, salvo che medio tempore una diversa amministrazione sia stata resa attributaria del citato potere di adozione. Quanto agli effetti della convalida, è dominante l'orientamento che ritiene la convalida retroattiva, sebbene la stessa incontri un preciso limite nel divieto di comprimere diritti precedentemente illegittimamente incisi (Ad. Plen. 6/1991)
In pendenza di un processo amministrativo impugnatorio, la giurisprudenza.è generalmente propensa a ritenere la convalida inammissibile, attesa l'altrimenti inevitabile frustrazione dello strumento giurisdizionale. Tuttavia posizioni più recenti e innovative optano per la piena compatibilità dei due rimedi, non ricorrendo, a livello ordinamentale, specifiche cause ostative alla loro eventuale cumulabilità (C. St. IV 5538/2011)
La valorizzazione del principio di conservazione ha portato la giurisprudenza a elaborare ulteriori strumenti di salvaguardia dell'atto, oramai non più circoscritti alla sola convalida. Di qui pertanto il richiamo agli istituti della ==ratifica, della sanatoria, della conversione, della riforma e della rettifica==.

#### Ratifica
Un orientamento dottrinale e giurisprudenziale colloca la ratifica all'interno del potere di convalida, come provvedimento di secondo grado con cui la PA provvede all'eliminazione di un vizio di incompetenza (relativa)
- in quest'ottica la ratifica non richiederebbe una specifica motivazione dell'interesse pubblico in quanto l'interesse sarebbe da individuarsi nella perdurante persistenza di quelllo perseguito dall'atto da convalidare (C. St. VI 683/1983 e C. St. V 4419/2005)

Diversamente, per altro indirizzo interpretativo, la ratifica assumerebbe rilevanza autonoma, distinguendosi dalla convalida quanto a presupposti applicativi (legittimazione straordinaria dell'autorità emanante e non vizio da eliminare): mediante la ratifica l'autorità conferma e rende proprio l'atto adottato dall'autorità incompetente

A prescindere dalla soluzione accolta, è pacifico che la ratifica produce effetti ex tunc, a partire dal momento in cui è stato emanato l'atto ratificato, fatta eccezione per quei casi in cui la PA non abbia la piena disponibilità dell'effetto che l'atto da convalidare verrebbe a produrre e non ha manifestato la volontà di far propri gli effetti di tale atto.

### Sanatoria
In senso ampio: modalità attuative attraverso cui gli atti possono essere sanati
In senso stretto: fattispecie con cui la PA acquisisca ex post un atto endoprocedimentale che doveva essere adottato prima della conclusione del procedimento. 

A differenza degli altri atti di autotutela con esito conservativo, la sanatoria non si manifesta con l'emissione di un atto nuovo, indipendente dal precedente ma si traduce in un ==intervento successivo di integrazione di un presupposto o di un atto preparatorio originariamente mancante==,.
In questi termini ==la sanatoria finisce con l'identificarsi con l'atto presupposto ==che, nel singolo caso, è stato omesso (autorizzazione, proposte, accertamenti, ecc). Essa dunque comporta la riapertura del procedimento precedente, così realizzando ex tunc una saldatura di effetti tra l'atto originario e quello risultante dalla successiva sanatoria.

### Riforma
Revisione del provvedimento, tale da non determinarne la totale eliminazione. 
essa viene ricondotta talvolta all'annullamento o revoca parziale. Il potere di riforma spetta all'autorità che ha emanato l'atto e quelle che sono legittimate ad una revisione integrale del provedimento. Il nuovo assetto di interessi delineato dal provvedimento di riforma non ha efficacia retroattiva.

### Rettifica
Con la rettifica, la PA mira alla regolarizzazione di un proprio precedente provvedimento affetto da errori materiali e imperfezioni: irregolarità, categoria dogmatica dalla giurisprudenza intorno agli anni '30 in contrapposizione all'invalidità, dalla quale differisce per la minore gravità della violazione di legge inficiante il provedimento originario in quanto consistente in un'omissione o erronea indicazione dei requisiti considerati non essenziali ai fini della corretta formazione della volontà amministrativa. (es. mancata indicazione della data, incompleta intestazione dell'amministrazione procedente, errata citazione di un testo di legge, erronea individuazione catastale di un fondo, indicazione erronea di luogo di emanazione del provvedimento, inesatta denominazione anagrafica dei membri di un organo collegiale, ecc)
L'irregolarità non integra uno stato viziante meritevole di sanzione, in quanto il diritto positivo ritiene la difformità dal precetto normativo non lesiva del pubblico interesse. Pertanto lo stato irregolare non invalida l'atto, ma ne sospende oppure impedisce l'efficacia sino alla sua rettifica da parte dell'autorità emanante o da quella sovraordinata. In ragione della sua natura correttiva, la rettifica, a differenza della riforma produce effetti ex tunc, dal momento dell'emanazione dell'atto rettificato

### Riesame con esito confermativo
La conferma propria, con cui la PA conclude nel senso della piena legittimità del e opportunità del proprio precedente provvedimento.
L'apertura di un iter procedimentale distingue l'atto confermativo da quello meramente confermativo (in cui la PA si limita a respingere l'istanza di riesame senza ripetere l'istruttoria)
Suole parlarsi in questi casi di conferma impropria, in quanto l'atto conclusivo del procedimento non rappresenta un'autonoma determinazione dell'Amministrazione - sia pure di identico contenuto - ma la decisione di non ritornare sulle scelte già effettuate. 
La distinzione non è puramente teorica ma anche pratica, in quanto solo l'atto di conferma propria è un nuovo provvedimento impugnabile giudizialmente - viceversa l'atto meramente conformativo, in quanto meramente riproduttivo del precedente, non determina un nuovo termine decadenziale di impugnativa.
Tuttavia l'impugnativa giurisdizionale del provvedimento di conferma propria si atteggia diversamente a seconda che l'atto di primo grado sia stato in precedenza impugnato:
- in pendenza di giudizio, la sopravvenuta conferma non determina l'estinzione del processo per cessata materia del contendere - ma è posto a carico del destinatario l'onere di impugnarlo ex 43 cpa
- qualora invece l'atto di primo grado non abbia costituito oggetto di impugnazione, il privato potrà limitarsi ad impugnare solo il provvedimento di conferma, in quanto il suo eventuale annullamento in sede giurisdizionale precluderà la permanenza anche dell'atto di primo grado, in quanto riprodutivo di esso.

Generalmente si attribuisce alla conferma efficacia ex tunc sebbene si tratti di una retroattività meramente apparente, consequenziale al meccanismo di saldatura degli effetti tra atto di primo grado e quello di conferma.

### Discorso conclusivo sull'autotutela
Volendo sintetizzare le caratteristiche dell'autotutela in altri sistemi giuridici, si possono formulare le seguenti considerazioni fondamentali:
- negli ordinamenti di common law è attribuito ai public powers un ampio potere di riconsiderazione delle proprie determinazioni, non sottoposto a limiti estrinseci, ma alle sole regole intrinseche che presiedono l'esercizio dei poteri discrezionali;
- in Francia, il potere di annullamento retroattivo è posto a rigorosi sbarramenti decadenziali - superati i quali l'atto diventa definitivo e acquisisce un'intangibilità assoluta - collegati alla pendenza del termine di ricorso, che non consentono di norma l'autotutela dopo il decorso di 4 mesi. Fa eccezione il ritiro degli atti dichiarativi, possibile senza tagliole decadenziali e preclusive
- in Germania il legislatore disciplina compiutamente limiti, modalità ed effetti dell'annullamento, perseguendo un equilibrio difficile tra il valore della legalità e la garanzia dell'affidamento, con previsioni codicistiche che limitano il ritiro ai soli casi di vizi influenti, mitigano gli effetti retroattivi della decapitazione e riconoscono un congruo indennizzo alla vittima del ritiro;
- in Spagna vige un sistema borbonico, che consente l'annullamento di ufficio nei soli casi di nullità (e in passato di macroillegittimità), imponendo altrimenti alla PA l'onere di ricorso al giudice da proporre in rigidi termini decadenziali

Il nostro sistema, per effetto di interventi di riforma dal 2005 al 2016, ha mutuato alcuni aspetti di tali paradigmi pervenendo ad una soluzione comunque originale. L'equilibrio tra affidamenti privati e interesse pubblico corre oggi su queste traiettorie:
- l'annullamento d'ufficio è frutto di una valutazione comparativa degli interessi, con la conseguenza che in aggiunta al mero interesse al ripristino della legalità deve ricorrere un interesse pubblico tale da giustificare il sacrificio del contrapposto interesse del beneficiario
- l'annullamento, per effetto di una regola pretoria coniata per l'annullamento ope iudicis, non produce un effetto necessariamente retroattivo, potendosi modulare le ocnseguenze anche del ritiro in autotutela, in modo da evitare non necessari sacrifici dell'affidamento del privato e dello stesso interesse pubblico;
- l'annullamento è possibile solo entro un termine ragionevole e comunque, per i provvedimenti autorizzatori e vantaggiosi, nel termine di 18 mesi;
- l'annullamento e la revoca dei provvedimenti relativi alle gare pubbliche sono sottoposti, con il codice contratti D.lgs. 50/2016, ad una nuova disciplina che preclude o limita l'autotutela dopo la stipulazione del contratto.

