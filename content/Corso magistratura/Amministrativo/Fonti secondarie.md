Le fonti in esame costituiscono un fenomeno eterogeneo (non limitato ai regolamenti governativi o di altre autorità).
Sono atti formalmente (o soggettivamente) amministrativi, in quanto provengono dalla PA, ma sostanzialmente normativi (in grado di innovare l'ordinamento con prescrizioni generali e astratte). Non possono tuttavia derogare alla legge; hanno portanto forza normativa ma non di legge.

### Problema della distinzione tra fonti secondarie e atti amministrativi generali - criterio sostanziale
La distinzione è ricca di ==conseguenze== pratiche sul piano della disciplina:
- Principi generali: iura novit curia, ignorantia legis non excusat, ricorribilità in Cassazione per violazione (360 n. 3 c.p.c.), 
- illegittimità per violazione di legge del provvedimento amministrativo contrario a fonti secondarie (quello contrario ad atto generale è invece viziato da eccesso di potere)
- norme sull'interpretazione: preleggi per regolamenti, 1362 ss. c.c. per atti generali
- Atto normativo contrastante con fonte sovraordinata può essere disapplicato dal GA e dalla PA, secondo il principio di gerarchia delle fonti. Quello amministrativo generale deve essere annullato mediante impugnazione.
- Iter di formazione specifico per i regolamenti governativi e ministeriali (art. 17 L. 400/88), diverso da procedimento ordinario di formazione atto amministrativo (L. 241/90)
Vale per entrambi, invece:
- Esonero dall'obbligo di motivazione, esteso dalla L.241/90 (art. 3 c. 2) agli atti amministrativi generali
- Non applicabiltà garanzie partecipative (art. 13 L 241/90) e limitazione all'accesso (art. 24 c. 1 lett c, ibid.)
- Non sottoponibilità a giudizio di costituzionalità della Corte cotstituzionale. L'art. 134 Cost. limita il sindacato alle leggi e atti aventi forza di legge dello Stato e Regioni. Il sindacato resta rimesso al giudice del caso concreto, con possibilità di disapplicazione.

Criteri per distinguere fonti secondarie da atti amministrativi generali sono di tipo sostanziale:
- generalità, elemento comune agli atti amministrativi generali. Tuttavia, nelle fonti i destinatari sono indeterminabili anche a posteriori. Nell'atto amministrativo generale (es. bando di gara o di concorso) i destinatari (partecipanti) non sono determinabili, ma lo diventano successivamente.
- astrattezza
- innovatività dell'ordinamento
 
### Le fonti normative secondarie per eccellenza: [[Regolamenti]]
