### Definizione
>L'espropriazione per pubblica utilità è un atto autoritativo mediante il quale l'autorità espropriante acquisisce beni privati per motivi di pubblico interesse, salvo il pagamento di un'indennità. Si tratta di un atto ablatorio.

Costituisce uno degli istituti più caratteristici del rapporto libertà-autorità, privato-PA, tra interessi di tutti e diritti di ognuno. Solleva il fondamentale problema della tutela del diritto di proprietà rispetto all'esercizio del puissance publique. 
Si sostanzia nella espropriazione di un'utilitas da parte di un soggetto pubblico e ha il suo fondamento naturale nella sovranità dello Stato.
E' la limitazione più incisiva del diritto di proprietà, comportandone l'intera distruzione o la sostanziale dimidiazione. E' il contrario della concessione, come ammoniva Sandulli: mentre con questa la PA concede un bene o un'utilità al privato, con l'espropriazione lo spoglia di un bene che fa parte del suo patrimonio giuridico.

### Storia
Il diritto di proprietà si è posto sempre in dialogo con un complesso di poteri di carattere autoritativo. La storia dell'espropriazione è la storia del difficile equilibrio tra proprietà e potere (auferre). 
Nel tempo il contenuto della proprietà, un tempo un monolite compatto, ha finito per relativizzarsi - inciso da variabili storiche e decisioni politiche - smarrendo il suo carattere assoluto e prestando il fianco alla forza invasiva dell'interesse pubblico e del pubblico potere.

1. Codice civile del 1865 (liberale), ammetteva l'istituto espropriativo in via straordinaria. Il carattere eccezionale dell'intervento pubblico sulla proprietà privata era collegato a una concezione per c.d. ieratica della potestà dominicale, come per tutti i diritti dominicali, faticosamente conquistati e strappati a un lungo oblio.
2. Il codice civile del 1942 relativizza il diritto di proprietà: si passa dalla proprietà alle proprietà. Si assiste ad un regresso sul versante dell'intangibilità dei diritti reali, con relativizzazione del diritto. L'art. 832 cc incentra la sua attenzione, più che sull'oggetto del diritto, sul soggetto (il proprietario ha diritto di godere e disporre)
	- le caratteristiche dell'assolutezza ed esclusività sono tipiche solo della proprietà di beni strettamente personali. Mentre per altri beni, specie se utilizzati nell'esercizio dell'attività produttiva e tasselli del sistema economico,l'ordinamento non rimette esclusivamente al proprietario le scelte relative al loro utilizzo (o non utilizzo).
	- Non esiste la proprietà, ==esistono le proprietà==. Non è configurabile un diritto universale di proprietà, con contenuti immutabili e indefettibili. Si affermano tanti diritti quante sono le categorie omogenee di beni (terreni agricoli, aree industriali, siti di carattere culturale, archeologico, paesaggistico ambientale)
	- Ciò è testimoniato dal codice civile (833-838), beni aventi carattere storico-artistico (839), proprietà rurale (846 ss), proprietà edilizia (869 ss)
	- La pluralità pubblica è l'incarnazione forse più pura del pluralismo delle proprietà. La proprietà pubblica (beni demaniali e patrimoniali indisponibili) non può non distinguersi dalle altre proprietà, dal momento che il fine pubblico si riverbera sul regime giuridico, dando la stura ad una regolamentazione significativamente diversa
3. La Costituzione repubblicana del 1948 supera definitivamente la concezione liberal-ottocentesca
	- Art. 42 riconosce (quasi rievocando preesistenza naturalistica al dato giuridico) e garantisce il diritto di proprietà, in una norma non ricompresa tuttavia tra i principi fondamentali, nè tra i diritti inviolabili (13-28), ma nei rapporti economici
	- Ex art. 43 il legislatore può tuttavia escludere l'ammissibilità della proprietà privata per quanto riguarda una o più categorie di beni. (si pensi alla nazionalizzazione delle imprese elettriche con la creazione dell'Enel nel 1962). 
	- Comunque l'art. 42 c. 2 domanda espressamente al legislatore di determinare modo di acquisto e godimento e i limiti alla proprietà, allo scopo di assicurarne la funzione sociale e renderla accessibile a tutti
	- Diverse declinazioni della funzione della proprietà: 1. cattolica (divieto di abuso del diritto, es. atti emulativi ex 833); 2. laica, funzione sociale penetra nell'ordinamento attraverso poteri e facoltà al titolare del diritto; 3. marxista, interessi collettivi prevalgono sulle pulsioni e i diritti individuali. 
	- Nel diritto UE prevale un'impostazione individualistica, dove il richiamo non è alla funzione sociale, ma all'interesse generale (crescita economica, tutela dell'ambiente, protezione del consumatore, politica della casa) - e la limitazione del diritto del proprietario è ammessa solo se in applicazione di tale interesse generale, nel rispetto del principio di proporzionalità e senza intaccare la sostanza del diritto di proprietà
	- La teoria più moderna della proprietà conformata esprime il principio secondo cui il diritto di proprietà (a carattere pluralistico) può essere plasmato attraverso il potere pubblico conformativo che fissa regole e limiti del diritto nel rispetto del nucleo essenziale (L. Urbanistica del 1942 e TU edilizia del 2001). Tali previsioni conformano il contenuto del diritto, ma non sono limiti, dato che il diritto di proprietà non si ritiene più illimitato ed assoluto.
4. Art. 1 prot. 1 CEDU e art. 17 CDFUE: ritorno all'800?
	- qualificazione della proprietà come diritto fondamentale, senza netta cesura tra "essere" ed "avere". La proprietà come merito e non come colpa
5. TU 327/2001
	- regolazione ispirata a principi di economicità, efficienza, pubblicità e semplificazione (art. 2 c. 2 TU)
	- espropriazione può riguardare tanto beni immobili quanto diritti (reali ma anche personali) sugli stessi
	- Novità: nuovo regime delle competenze espropriative, per cui è l'ente che realizza l'opera il titolare anche del potere d'esproprio, venendo meno le competenze del Prefetto per le opere statali
	- soppressione della dichiarazione implicita di urgenza e indifferibilità dei lavori, su cui si basava l'occupazione d'urgenza: è oggi necessaria un'idonea motivazione che la preceda, salvo determinate categorie di opere
	- consacrazione del vincolo preordinato all'esproprio come prima fase del procedimento di espropriazione
	- fissazione di un termine legale suppletivo d'efficacia nella dichiarazione di PU
	- possibilità di emettere il decreto d'esproprio sulla base della sola determinazione dell'indennità provvisoria, senza dover provvedere anche al pagamento o al deposito
	- esecuzione del decreto d'esproprio mediante immissione nel possesso, con la conseguenza che fino ad allora non si verifica alcun effetto traslativo della proprietà in capo alla PA
	- eliminazione dell'occupazione appropriativa e sostituzione con l'espropriazione in sanatoria ex art. 43 TU (oggi 42-bis) 

### Natura giuridica
Non è una vendita coatta (trasferimento coattivo o contratto imposto), da cui deriverebbe la natura derivativa dell'acquisto. Questo perché contratto e imposizione non possono convivere, al pari di autonomia privata ed autonomia pubblica.
La ragone è di ordine positivo: artt. 2 (provvedimento esproprio produce effetti anche se emesso nei confronti del proprietario catastale difforme da quello reale) e art. 25 (cancellazione dei diritti reali e personali dei terzi e trasferimento dei loro diritti sull'indennità) conferma la inoperatività del principio nemo plus transferre potest quam ipse habet. Il principio della tabula rasa e la conseguente acquisizione di un dominium eminens in favore dell'autorità espropriante.

- L'acquisto è a titolo originario (al pari di quanto avviene nella cessione volontaria e nella occupazione appropriativa, oggi detta espropriazione invertita): fa acquisire alla PA una proprietà nuova, che nasce ex nihilo - non già trasferisce lo stesso diritto dell'espropriato.
- Nuova proprietà: vergine, libera e integra

### Tipi di espropriazioni 
1. In base all'oggetto: integrale vs di valore
- integrale: priva il destinatario della titolarità formale del diritto in favore dell'autorità espropriante (classico schema privativo-acquisitivo)
- di valore (larvata, o limitazione espropriativa della proprietà): schema meramente privativo, che lascia il privato nella titolarità apparente, ma gli impedisce l'esercizio delle facoltà proprie del diritto mediante limiti che riducono la proprietà ad un mero simulacro.
	- l'espropriazione di valore si distingue dai normali vincoli conformativi, coerenti con le caratteristiche del genere di appartenenza (es. vincoli culturali, storici, artistici, archeologici, paesaggistici, di zonizzazione) - uguali per tutti i beni con quelle caratteristiche. Nell'espropriazione impone a tali beni restrizioni odiose ed artificiali, in quanto distoniche rispetto alla vocazione cui il bene appartiene (es. vincoli preordinati all'esproprio, finalizzati alle scelte di localizzazione)
	- Si supera il modello concettuale dell'auferre e l'espropriazione abbraccia ogni diminuzione attuale o potenziale che spogli la proprietà del suo sostrato economico e funzionale, trasformandola in guscio vuoto senza polpa (distinzione della Corte Suprema USA tra regulation della proprietà e taking - if regulation goes too far)
	- Il vincolo, per essere sostsanzialmente espropriativo, deve comportare l'azzeramento del contenuto economico del diritto di proprietà: non rientrano i casi in cui la disciplina urbanistica ammette la realizzazione di interventi edilizi da parte di privati (pur se conformati al peculiare interesse pubblico)
	- l'espropriazione di valore pone un problema di rispetto del principio costituzionale di diritto ad un ristoro (42 c. 2 Cost.). L'art. 9 c. 4 TU Espr. sancisce il limite di 5 anni del vincolo preordinato all'esproprio. In caso di reiterazione c'è obbligo di indennizzo per superamento del limite tollerabile di compressione dnon ablatoria delle potestà dominicali. La C. Cost. 179/99 aveva già sancito l'obbligo di indennizzo per i vincoli preordinati all'esproprio, scaduti e prorogati: L'indennizzo per il protrarsi del vincolo non deve necessariamente consistere in un ristoro integrale o pari al sacrificio subito, si deve commisurare al mancato uso normale del bene, ovvero alla sua diminuzione di valore di mercato

2. Strutturale: unilaterale e consensuale (art. 45)
	- l'espropriazione consensuale è qualificabile come un accordo sostitutivo (ex 11 L. 241), che definisce in via pattizia il procedimento ablatorio, con significativi vantaggi in termini di compensazione economica si v. art. 45 c. 2 (Cons St II 705/2020)
	- quella consensuale è un'alternativa generale al rpovvedimento unilaterale di tipo imperativo
	- l'art. 45 c. 3 afferma gli stessi effetti del provvedimento di esproprio: è modo di acquisto originario della proprietà; non si tratta di compravendita (emptio venditio) con profili di specialità procedurale ma di un provvedimento espropriativo concordato o esercizio consensuale del potere ablatorio. Mancano elementi qualificanti dell'autonomia contratttuale (autonomia procedurale e libertà contenutistica)
	- il privato vanta un diritto potestativo alla cessione volontaria: l'ingiustificato rifiuto dell'accordo o altro comportamento illegittimo della PA che impedisca tale facoltà implica l'attribuzione all'espropriato delle maggiorazioni in caso di cessione (art. 45 c. 2)

3. Temporale: ordinaria (art. 23) invertita (42-bis)
	- nell'ordinaria l'espropriazione precede e autorizza l'occupazione (23), salvi casi eccezionali di occupazione di urgenza (22-bis)
	- l'espropriazione invertita, invece, interviene a valle dell'occupazione - per regolare sul piano giuridico una situazione di fatto provocata da un'utilizzazione senza titolo del bene (42-bis). E' un istituto introdotto nel 2011 dal legislatore per sopperire alla bocciatura da parte della Corte EDU dell'occupazione appropriativa (espropriazione indiretta derivante da mera condotta fattuale, non seguita da alcun provvedimento formale) e poi dalla dichiarazione di incostituzionalità del meccanismo di espropriazione sanante del precedente 43 TU Espr. (C. Cost. 293/2010)

4. Materia: urbanistiche e non urbanistiche
	- il TU del 2001 si occupa delle sole espropriazioni urbanistiche finalizzate alla realizzazione di opere pubbliche (o private di pubblica utilità), ai fini dell'attuazione delle scelte localizzative contenute negli strumenti di pianificazione urbanistica. Può avere ad oggetto solo immobili e ha avvio con la previsione del vincolo preordinato all'esproprio in sede di pianificazione territoriale.
	- non rientrano le espropriazioni mobiliari e quelle che perseguono obiettivi diversi da quelli urbanistici (es. beni culturali d.lgs. 42/2004)

La Corte costituzionale 71/2015 ritiene l'espropriazione postuma (42-bis TU espr) una forma di espropriazione diretta (e non indiretta); ciò sulla base dei seguenti rilievi:
- il provvedimento è autonomo che trova nell'illecito solo un precedente storico
- è discrezionale, motivato
- riconosce una tutela economica integrale
- opera ex nunc e non ex tunc
Soluzione non condivisibile per i seguenti motivi:
- Irrilevanza del dato nominalistico: il fatto che la legge preveda un provvedimento e lo chiami espropriazione non è sufficiente a ritenerla un'espropriazione diretta. e' necessario che la mediazione del provvedimento sia effettiva e non meramente formale.
- Soprattutto in caso di trasformazione irreversibile, la mediazione del provvedimento è meramente formale: la perdita di proprietà avviene già con l'illecito. Il provvedimento è solo un atto di sanatoria di una perdita che già si è prodotta (meglio parlare di acquisizione sanante che di espropriazione postuma come fa la Consulta). Ciò è dimostrato dal fatto che l'occupazione precede il provvedimento, dal fatto che non c'è una dichiarazione di pubblica utilità.
- L'art. 42-bis non prevede alcun termine procedimentale, a differenza di quanto normalmente avviene per l'espropriazione normale, proprio perché l'espropriazione è già avvenuta

---
Ad. Plen. 2, 3, 4 e 5/2020 e 6/2021:  (rinunciabilità al bene prima del provvedimento di espropriazione da parte della PA)
- il privato non può rinunciare alla proprietà fino a quando la PA non decida di esercitare il potere di espropriazione. Questo perché, dal punto di vista privativo, si tratterebbe di una perdita della proprietà priva di base legale e in contrasto con l'art. 1 prot. 1 CEDU; dal punto di vista acquisitivo, perché determinerebbe un acquisto imposto in capo alla PA.
- non può neppure domandare un risarcimento pari al valore economico del bene