Il potere regolamentare dell'Esecutivo rinviene il proprio fondamento nella ==L. 400/1988== (modificata da ultimo dalla L. 69/2009)
- Art. 17 disciplina il procedimento di formazione dei regolamenti statali, distinguendo tra:
	- regolamenti governativi, adottati con DPR, previa deliberazione del Consiglio dei Ministri
		1. esecutivi (art. 17 c. 1 lett. a), adottati per dare esecuzione a disposizioni di leggi, d.lgs e regolamenti comunitari (i decreti legge non sono stati ricompresi per via del limitato vigore temporale e in considerazione delle difficoltà operative cui tale pratica andrebbe incontro).
		2. attuativi e integrativi (c. 1 lett. b): per l'attuazione e integrazione di leggi e d.lgs recanti norme di principio. La differenza con regolamenti esecutivi è che quelli attuativi hanno forza innovativa (nel rispetto delle norme di principio da attuare), attuando e integrando le disposizioni legislative di principio.
		3. indipendenti (c. 1 lett. c): intervengono in materie non disciplinate dalla legge, sempre che non si tratti di materie riservate alla legge. La disposizione di cui all'art. 17 c. 1 lett. c contiene quindi una sorta di ==autorizzazione generale al Governo== a emanare regolamenti in materie prive di discipina legislativa.
			==I regolamenti indipendenti hanno da sempre posto questioni di legittimità costituzionale== con riferimento al principio di legalità: ^268645
			- Una parte della dottrina che ne riconosce la costituzionalità muove da una concezione "blanda" e formale di legalità: è sufficiente una generica attribuzione di potere regolamentare, come l'art. 17 c. 1 lett. c. L. 400/88 o, addirittura, l'art. 117 c. 6 Cost. Altra parte, sempre favorevole, argomenta dal ruolo che la Costituzione sembra aver conferito al Governo (non solo di indirizzo ma anche con poteri normativi).
			- Tesi contraria, preferibile, abbraccia un'accezione "forte" di legalità, in senso sostanziale, richiedendo una base legale puntuale (che fissi oggetto, criteri e modalità di esercizio) - che manca sia nel 17 c. 1 lett. c che nell'art. 117 Cost. Inoltre, v'è un'alterazione dell'ordine fisiologico del sistema delle fonti: nelle materie non legificate, i regolamenti sarebbero l'unica fonte del diritto; inoltre, l'abrogazione di una legge determinerebbe una delegificazione senza le garanzie stabilite.
			Il problema è comunque teorico e di scarsa rilevanza pratica, data la completezza kelseniana dell'ordinamento giuridico e l'assenza di materie prive di disciplina legislativa.
		4. Regolamenti di organizzazione (c. 1 lett. d): dettano l'organizzazione e funzionamento delle PA, secondo disposizioni dettate dalla legge. Bisogna fare i conti con l'attuale art. 97 Cost., che pone una riserva di legge per l'organizzazione degli uffici; pertanto, in tale materia sono ammissibili solo regolamenti attuativi e integrativi.
			- si segnala la sottocategoria (art. 17 c. 4-bis, introdotto con L. 59/97) dei regolamenti in materia di organizzazione e disciplina degli uffici dei Ministeri. La norma opera una sostanziale delegificazione [[#^6a3801]] della materia dell'organizzazione degli apparati ministeriali. Secondo la dottrina più attenta, tuttavia, il richiamo è improprio, dato che questi regolamenti si discostano da quelli classici di delegificazione per l'assenza di principi o criteri direttivi precisi e la conseguente eccessiva discrezionalità attribuita al Governo. Per questo motivo questa sottocategoria ha suscitato dubbi di legittimità costituzionale (principio di legalità, gerarchia delle fonti e riserva di legge nella disciplina uffici ex 97 Cost.)
		5. Regolamenti di riordino: (art. 17 c. 4-ter, introdotto dalla L. 69/2009) periodica ricognizione delle norme regolamentari vigenti, con conseguente ricognizione dei regolamenti implicitamente abrogati e espressa abrogazione di quelli che hanno esaurito i loro effetti.
		6. Regolamenti di delegificazione (art. 17 c. 2): il Legislatore autorizza il Governo ad emanare regolamenti diretti a disciplinare ex novo materie già oggetto di normazione legislativa, purché non coperte da riserva assoluta di legge, dettando "le norme regolatrici della materia" e disponendo l'abrogazione delle norme legislative vigenti dal momento dell'entrata in vigore di quelle regolamentari.
			Procedimento di delegificazione: ^6a3801
			1. (Presupposto) La materia non deve essere coperta da riserva assoluta di legge; se la riserva è relativa, la delegificazione è ammessa purché non incida sul minimo livello di disciplina legislativa tesa a fissare i principi della materia
			2. La legge di autorizzazione fissa i criteri che devono presiedere all'esercizio del potere regolamentare, dettando norme generali regolatrici della materia
			3. L'effetto abrogativo delle leggi vigenti è disposto dalla legge di autorizzazione e sospensivamente condizionato all'entrata in vigore del regolamento. La legge delimita l'ambito materiale che il regolamento andrà a coprire.
			4. Il regolamento è emanato con DPR, previa deliberazione del Consiglio dei Ministri, sentito il Consiglio di Stato e (in base ad art. 5 c. 1 L.69/09) previo parere delle Commissioni parlamentari competenti sulla materia. Nella prassi il modello di delegificazione è stato spesso eluso, indicando non individuando precisamente le norme abrogande o l'area di intervento del regolamento. A suscitare dubbi di costituzionalità non è stato, quindi il modello in sè, quanto la sua effettiva applicazione pratica [C. Cost. 303/2005 e 200/2009]
	
	- regolamenti ministeriali e interministeriali, adottati da singoli Ministri nelle materie di competenza o di concerto 