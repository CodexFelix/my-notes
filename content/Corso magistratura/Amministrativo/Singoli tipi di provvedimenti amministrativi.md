Sono un numerus clausus, in virtù del principio di legalità (e dei corollari di tipicità e nominatività) applicato all'organizzazione amministrativa (97 Cost.), ci dimostra che il potere amministrativo non è un attributo originario (caratteristica innata dell'amministrazione), ma derivato dalla Legge.
In alcuni casi il principio di legalità è indebolito ed alla nominatività non si accompagna la tipicità: ordinanze libere di necessità ed urgenza.
Normalmente gli aspetti fondamentali (contenuto, disciplina, effetti) del provvedimento devono essere predeterminati dalla legge.
Normalmente i principi di tipicitià e nominatività si declinano attraverso gli enumerated powers (poteri enumerati dalla legge, da questa esplicitati e non ricavabili in maniera implicita da un fine attribuito dalla legge)

1. Provvedimenti silenziosi (in cui manca la materialità dell'atto, il documento che contiene l'atto): silenzi significativi
2. Provvedimenti di accertamento: (accertare significa provvedere?) TU beni culturali art. 42 o provvedimento di dichiarazione di interesse storico-artistico o interesse ambientale paesaggistico. Provvedimenti definiti dalla legge come dichiarativi o di accertamento (che accertano le caratteristiche preesistenti di un bene). Sono questi veri provvedimenti con efficacia costitutiva o mere dichiarazioni di scienza?
3. Atto vincolato e atto discrezionale - conseguenze in tema di riparto e sindacato giurisdizionale
4. Provvedimento consensuale (accordi amministrativi) [Il potere consensuale: un istituto anfibio?] - oggi con gli accordi amministrativi si dimostra che il potere amministrativo può essere consensualizzato, salvo il problema della natura giuridica (pubblicistica, privatistica o mediana)
5. Provvedimenti punitivi e distinzione tra concetto nazionale e europeo di punitività

### Provvedimenti silenziosi
Creato originariamente in giurisprudenza: 
- silenzio non significativo (rifiuto o inadempimento) - oggi disciplinato ex artt. 31 e 117 cpa, oltre che con i lrisarcimento del danno (Art. 133 c. 1 lett. A cpa)
- Silenzio significativo, cui la legge annette il valore di provvedimento amministrativo, che la legge equipara a provvedimento amministrativo, rispettivamente di accoglimento (silenzio-assenso) o di diniego (silenzio-diniego)

Anche il silenzio, al pari delle società di fatto, è stato spiegato mediante la teoria della realtà (v'è un vero e proprio provvedimento pur formulato atipicamente mediante il silenzio) e teoria della finzione (più diffusa e preferibile, il provvedimento silenzioso è una fictio, il provvedimento non c'è ma la legge finge che vi sia)

Il silenzio diniego pone il problema della sua compatibilità con i principi costituzionali., dati i rischi sul diritto alla difesa che comporterebbe un ricorso al buio eventualmente da integrare con motivi aggiunti ex 43 cpa
In realtà sono pochissimi i casi di silenzio diniego (in materia di accesso, di ricorsi interni all'Amministrazione, soprattutto in materia edilizia art. 36 c. 3 TU Edil, oggetto della questione di costituzionalità sollevata dal TAR Lazio ord. 8854/2021 in quanto spoglia il privato di due diritti a fondamento costituzionale: il diritto all'effettività della tutela giurisdizionale che presuppone la possibilità di articolare ricorsi consapevoli e il diritto alla buona amministrazione)

Sul silenzio assenso si segnala Sez VI C. St. 5746/2022: il silenzio assenso si forma anche se non vi sono i presupposti legittimanti e su cui si fonda l'istanza, per tre ordini di ragioni:
- letterale: l'art. 20 c. 8 TU Edil prevede la formazione del silenzio assenso sol per il trascorrere del tempo, senza richiedere ulteriori requisiti. Il principio di legalità rimanda alla sola legge per la fissazione dei requisiti di perfezionamento della fattispecie
- Teleologico: il silenzio assenso ha una pregnanza sanzionatoria per l'Amministrazione inadempiente (configurando un provvedimento favorevole per il privato) e di tutela dell'affidamento del privato; subordinare l'assenso alla legittimità dell'istanza sarebbe del tutto incompatibile con le esigenze di certezza dei rapporti privati - esigenze che verrebbero snaturate se l'amministrazione potesse disconoscere la formazione del silenzio-assenso (quindi inesistente il silenzio-assenso, senza limiti di rilevabilità temporale come per la rilevazione dell'invalidità in autotutela) per essere l'istanza del privato illegittima 
- Sistematico: l'art. 20 L. 241, quando parla di silenzio-assenso, richiama l'autotutela (il 21-nonies). Se la legge prevede l'annullabilità del silenzio-assenso muove dall'assunto che sia possibile la difformità dell'istanza rispetto alla legge e che essa non impedisca la formazione del silenzio, ponendo solo un problema di legittimità dello stesso. Non si può confondere il piano del presupposto di legittimità da quello del presupposto di esistenza del provvedimento tacito.

### Atto dichiarativo
A caratteristica accertativa. Al pari della questione postasi in diritto civile (esiste il negozio di accertamento art. 2643 c. 12-bis), può domandarsi in diritto amministrativo se esista un provvedimento amministrativo di accertamento?

Bisogna distinguere tra gli ==atti di accertamento meramente dichiarativi== (atti amministrativi, talora pubblicistici, talaltra privatistici, che si limitano a dichiarare un atto già prodotto dalla legge):
- Caso Davigo. l'atto con cui il CSM ha dichiarato la decadenza dalla qualifica di componente del CSM a seguito del conseguimento dell'età pensionabile non è un atto che produce la decadenza (con effetto costitutivo o innovativo), ma meramente dichiarativo di una decadenza prevista dalla legge. Incidendo su status o diritto soggettivo, la giurisdizione non può che essere del GO
- Plen. 17 e 18/2021 sulle concessioni balneari: gli atti amministrativa con cui si stabilisce la proroga quindicennale sono meramente ricognitivi dell'effetto legale già prodotto dalla legge-provvedimento di proroga. Disapplicando quest'ultima, viene meno anche l'effetto di questi atti - che devono essere considerati tamquam non esset
- Tar Lazio III, 15217/2022 sui contributi straordinari a carico degli extraprofitti ex art. 37 DL 21/2022: il decreto del 2022 aveva già stabilito l'imposizione del contributo straordinario sugli extraprofitti per affrontare la crisi energetica e i successivi atti (circolari) dell'Agenzia delle Entrate e del dirigente con cui si stabiliva l'attuazione ulteriore erano meramente dichiarativi di un effetto positivo già prodotto dalla legge. Sono quindi atti privi di efficacia costitutiva e lesiva, non costituiscono atti amministrativi impugnabili dinanzi al GA - neppure come litis ficta strumentale per devolvere la questione alla Corte Costituzionale. Non c'è provvedimento amministrativo, nè uno degli atti tributari previsto dall'elenco delle motivazioni impugnabili dinanzi al giudice tributario, ma un difetto di giurisdizione. Soluzione che non convince in quanto nega la competenza di ogni giudice. Preferibile affermare la giurisdizione del GO

Ma vi sono anche atti amministrativi per cui la natura dichiarativa (e non quella costitutiva) è decisamente più opinabile:
- Legge sulla tutela dei beni artistici ambientali (42/2004) prevede due tipologie di provvedimenti: artt. 10 e ss. (beni di interesse storico, artistico e culturale) e 140 ss. (beni di interesse ambientale e paesaggistico). La norma usa una locuzione ("atto di dichiarazione di notevole interesse"). 
	- Una vecchia teoria dichiarativa spiega tali atti come atti che riconoscono una realtà preesistente, una caratteristica intrinseca della res. E' la legge che ritiene determinati beni come aventi caratteristiche di pregio culturale o paesaggistico, derivanti in base alla legge più che dalla determinazione amministrativa. Teoria non convincente: dall'atto amministrativo di accertamento deriva la soggezione ad un particolare regime del bene sia sul piano autorizzatorio, sanzionatorio delle sanzioni per i comportamenti scorretti di gestione del bene; in materia di prelazione, di espropriazione. Inoltre, il carattere degli effetti del vincolo dichiarato con l'atto amministrativo è retroattivo - a dimostrazione della natura innovativa e costitutiva (se fosse meramente dichiarativo gli effetti sarebbero originari non retroagenti). Inoltre, l'atto in questione non è vincolato ma discrezionale (discrezionalità tecnica, sulla valutazione di valore storico/artistico/paesaggistico, è sicuramente esercizio del potere amministrativo)
	- la nuova costitutiva: si tratta di provvedimenti di accertamento costitutivo con effetti innovativi dal punto di vista dello status del bene, della regolamentazione e degli obblighi gravanti su proprietari e possessori del bene

Plen. 5/2023 (vincoli culturali): ha imposto un vincolo di destinazione d'uso in favore dell'attività ristorazione al ristorante Il vero Alfredo. Applicando il nuovo art. 7-bis del Codice beni culturali ha stabilità la possibilità di un vincolo di destinazione d'uso, che non impone tanto la conservazione delle caratteristiche fisiche dell'immobile per il pregio strutturale e culturale, ma il mantenimento della destinazione
Plen. 13/2017 (l'istituto dell'overruling giurisprudenziale): la nuova normativa che prevede un termine perentorio per l'adozione dei provvedimenti di vincolo dopo la formulazione della proposta da parte della Commissione regionale - l'Ad.Plen. ha stabilito che il termine vale anche per i vincoli formulati a seguito di proposte intervenute prima della legge. Tale interpretazione vale per le proposte 

### Atto vincolato
E' stata superata la tesi per cui gli atti vincolati sarebbero privi di effetto costitutivo (in quanto di mera ricognizione dei presupposti legali), con le conseguenze in tema di riparto di giurisdizione
- Ad es. il permesso di costruire (art. 10 e ss. TU Edil), atto vincolato per eccellenza, rimuove un limite all'esercizio dello ius edificandi e innova quindi la realtà giuridica e ha sicuramente una connotazione costitutiva
- Così anche il procedimento concorsuale per titoli (totalmente vincolato), rimane un procedimento concorsuale che ha natura costitutiva ed è esercizio di potere pubblicistico
- Così anche gli atti amministrativi di una gara sono costitutivi, anche se vincolati dalle regole stabilite nel bando
- Così anche i vincoli pattizi che impongono l'adozione di un provvedimento non tolgono l'efficacia costitutiva dei provvedimenti.

### Provvedimenti consensuali
IV 6309/2022
Si distingue tra provvedimenti consensuali tra PPAA (art. 15, che rinvia all'art. 11) e tra PA e privato (art. 11 o gli accordi sostitutivi in luogo dell'espropriazione, accordi di lottizzazione e compensazione in materia di diritti edificatori)

Sono atti pubblici o di diritto privato?
1. Tesi pubblicistica, prevalente in giurisprudenza e preferibile per una serie di argomenti: 1) letterale, l'uso del termine accordi vale a distinguerli dai contratti con cui hanno in comune solo la struttura consensuale di incontro di volontà; 2) positivo: la legge prevede all'art. 11 l. 241 (richiamato dal 15) l'assoggettamento ai soli principi del codice civile in materia di obbligazioni - come ha fatto per i contratti art. 30 ult. co contratti e per le società e il pubblico impiego; 3) il vincolo di scopo fissato dall'art. 11, del tutto diverso dall'autonomia negoziale implicante libera scelta del fine; 4) salvezza dei diritti dei terzi: l'art. 11 c. 1 prevede che non siano pregiudicati i diritti dei terzi, tale norma sarebbe inutile se si trattasse di contratti - per i quali vige il principio di relatività degli effetti contrattuali (1372 cc); 5) sistematico: la norma prevede un recesso, che sia per presupposti che per effetti, è una revoca; 6) logico: gli accordi rappresentano lo sbocco di un procedimento amministrativo, rappresentando una definizione alternativa del procedimento. non posson quindi non avere la stessa natura del procedimento; 7) processuale: la previsione della giurisdizione esclusiva sarebbe incostituzionale se fossero contratti di diritto privato, in quanto incompatibile con l'art. 103 Cost; 8) evolutivo: la resistenza a ritenerli provvedimenti consensuali è dovuta al preconcetto per cui il potere consensuale e non imperativo non è potere; argomenti che devono oggi essere superati nell'ottica del principio di proporzionalità e sussidiarietà, che impongono al potere pubblico di incidere in via meno autoritativa sulle sfere dei privati
	1. la tesi pubblicistica, che ritiene che sia un atto pubblico che fonda un rapporto pubblicistico, la concentrazione della giurisdizione per materia consente la giurisdizione a parti invertite (in cui ad agire sia la PA e a resistere sia il privato), che non è pacificamente ammessa ma in questo caso eccezionale sarebbe ammissibile - C. Cost. 179/2016.
	2. Si può effettuare un accordo contenente una transazione (ex artt. 11 L. 241 e 1965 cc), con cui ad es. il privato rinunci ad impugnare un atto in cambio di una compensazione pecuniaria o PA e privato si accordino sull'entità del danno da provvedimento illegittimo? Si ritiene di no, in quanto l'accordo inciderebbe su posizioni indisponibili (sull'interesse legittimo, che è collegato a quello pubblico). In considerazione di ciò si richiama l'art. 12 cpa che consente l'arbitrato per le sole controversie in tema di diritti soggettivi e non di interessi legittimi; altri opinano in senso affermativo, in quanto ritengono che l'accordo ha ad oggetto solo diritti soggettivi (pagare una somma, risarcire un danno) ed innescano un rapporto totalmente privatistico. Bisogna distinguere l'aspetto retrospettivo (la PA assume un'obbligazione patrimoniale) da quello prospettico (il rapporto pubblicistico non viene inciso, perché la PA non modifica il provvedimento)
		- Più facile è ammettere l'art. 11 per consentire la prevenzione di una lite mediante l'esercizio di un potere pubblico, nei limiti della disponibilità del potere ed entro i canali della discrezionalità consentita dalla legge. La circostanza che l'esercizio del potere pubblico sia necessitata dall'esigenza di eliminare incertezze non toglie l'esercizio di un potere pubblicistico, che se esercitato nei limiti di legge è totalmente compatibile con i principi di legalità, 
2. Tesi privatistica
3. Tesi mediana (Guido Greco) atti privati ad autonomia ristretta, tesi non convincente - contraddizione in termini
4. Non conciliabile neppure la tesi della natura prevalentemente pubblicistica, caratterizzata dalla presenza di spiragli privatistici derivanti dalla struttura di carattere contrattuale
5. Neppure convincibile la tesi del contratto di diritto pubblico (propria del diritto francese del contract de droit administratif) 

IV 5545/2010 (sugli accordi di compensazione urbanistica)

#### Conferenza di servizi
L'atto conclusivo della conferenza non è un atto della conferenza (soggetto nuovo e diverso), ma un atto plurimo. 

### Provvedimenti sanzionatori
Nozioni diverse in ambito nazionale e in ambito europeo.
Perché le sanzioni amministrative punitive pecuniarie sono soggette alla giurisdizione ordinaria (L. 689/1981, esteso dalla Corte Cost. alle sanzioni irrogate da Banca d'Italia e Consob che ha dichiarato incostituzionale l'art. 133 lett. i) cpa)? Sarebbe illogico se non si ritenesse una forma di giurisdizione esclusiva anche su interessi legittimi o di diritti soggettivi non degradabili ex 23 Cost.
E invece quelle reintegratorie, satisfattive, riparatorie sono soggette alla giurisdizione del GA.

La differenza si basa su una considerazione: le sanzioni  ripristinatorie sono impropriamente sanzioni (l'effetto afflittivo è solo indiretto), in realtà sono provvedimenti amministrativi (il cui effetto diretto è la cura concreta dell'interesse pubblico, per il perseguimento dell'interesse fissato dalla legge che prevede le sanzioni - es. la demolizione di immobile abusivo; rimessione in pristino di un sito inquinante; ripristino di area paesaggistica deturpata), le sanzioni punitive non sono provvedimenti amministrativi.
Viceversa le sanzioni amministrative punitive non sono provvedimenti amministrativi perseguenti un interesse pubblico; sono atti che tutelano l'interesse generale all'osservanza della legge (non interessi particolari). La punizione è qui lo scopo dell'atto (l'effetto diretto), di un atto che ha matrice eminentemente punitiva. Di conseguenza non c'è alcuna differenza con le sanzioni penali.
La funzione è formalmente amministrativa, ma sostanzialmente giudiziaria ed essendo la funzione punitiva sindacata dal GO è evidente che il sindacato non può che spettare al GO. Il criterio discretivo non è sulla distinzione diritto soggettivo-interesse legittimo, ma nell'anticipazione della funzione giurisdizionale che compete al GO che conosce un frammento anticipatorio davanti alla PA che deve essere ricomposta dinanzi al GO.
Ciò spiega anche il processo, in cui non opera il principio dispositivo e si attribuisca al GO un potere completo di intervento sulla sanzione, con la possibilità non solo di annullarla, ma di modificarla e rideterminarla - perché il potere sanzionatorio compete direttamente al giudice.

##### 2. Criteri per accertare la natura punitiva di una sanzione
3 criteri ENGEL e Ozturk (1984), occorre seguire parametri autonomi rispetto all'ordinamento nazionale. Anche atti che l'ordinamento nazionale non considera punitivi possono essere considerati tali dall'ordinamento convenzionale:
- ordinanza di demolizione, ritenuta provvedimento reintegratorio e satisfattorio nel diritto interno, in quello CEDU produce un effetto talmente significativo da attrarlo nel campo del diritto sanzionatorio. Nel diritto CEDU non rileva solo il fine della sanzione, ma anche l'entità della sanzione e la conseguente significatività del vulnus inflitto alle posizioni del privato


Sono state considerate misure punitive:
- confisca urbanistica, anche se applicata dal giudice penale, in materia di lottizzazione abusiva (ex art. 44 TU Edil)
- confisca amministrativa, adottata dalla PA per colpire ad es. del veicolo o per punire violazioni fiscali o di immobile per violazioni urbanistiche (art. 31 TU Edil, C. St. 314/2023 e CGA 2023)
- ordine di demolizione dell'immobile abusivo (ritenuto tale solo dalla CEDU, invece dall'ordinamento interno è atto ripristinatorio Plen. 9/2016)
- confisca dell'autoveicolo in caso di guida in stato di ebrezza (art. 176 c. 2 Cod. strada)
- confisca per equivalente per insider trading secondario (art. 187-bis TUF 58/1998)
- art. 174-bis L. diritto d'autore 
- L'iscrizione nel casellario dell'ANAC (V 5189/2022)
- Cauzione provvisoria: rimessione alla CGUE operata da C. St. V ord. 2033/2023. La cauzione provvisoria è la somma a garanzia della serietà dell'offerta dell'impresa nelle gare pubbliche; tale cauzione è incamerata dalla stazione appaltante sia se l'aggiudicataria non stipula il contratto dell'appalto (svolgendo funzione di cauzione legale), sia nell'ipotesi in cui si accerti che l'impresa non ha i requisiti per partecipare alla gara (esclusione senza aggiudicazione). In questo secondo caso non c'è alcuna logica di garanzia, dato che la PA non ha subito alcun pregiudizio: la logica è sanzionatoria. Si infligge un vulnus che si cumula in concreto con altre sanzioni (nel caso di specie l'impresa era stata esclusa perché aveva già subito una sanzione antitrust), con conseguente violazione del bis in idem 
- sanzioni tributarie e doganali

Non sono state considerate sanzioni punitive, per mancanza di un tono afflittivo significativo ed apprezzabile:
- le misure del diritto amministrativo della prevenzione o della precauzione: ad es. la Corte EDU 2021 ha considerato non punitiva la misura del lockdown imposta in Romania, ritenendo che la limitazione alla libertà personale non avesse una caratterizzazione punitiva e non violasse la libertà personale (ex art. 5 CEDU) in quanto non una vera sanzione
- Le misure di prevenzione sia personale che patrimoniale, sia tipiche che atipiche, in particolare quelle prefettizie (antimafia) (CEDU De Tommaso)
	- La misura preventiva dell'ammonimento per atti di stalking (612-bis) art. 8 Dl 11/2009
	- La misura del DASPO, sia urbano (artt. 9 e ss. Dl 14/2017) che sportivo (art. 6-bis ss. l. 401/1989). Questo divieto di accesso a determinati luoghi, sportivi o pubblici, per prevenire violenze negli stadi o tutelare la sicurezza urbana, è stata considerata una misura amministrativa non con finalità punitiva ma a caratterizzazione preventiva di tutela della sicurezza, incolumità, salute e decoro urbano.
- La misura applicata da Banca d'Italia (C. st. VI) del c.d. "removal" - prevista dal TUB (art. 69-octiesdecies e norme correlate) attravreso cui, per evitare ulteriore degenerazione di una situazione di irregolarità gestionale e di crisi potenziale di una banca o di altro operatore nel settore bancario, provvede alla rimozione degli organi amministrativi e di controllo e alla nomina di un commissario temporaneo. Si tratta di misure che non vogliono sanzioanre il titolare della carica, ma preservare il sano e stabile controllo della banca
- misure interdittivo decadenziali, con cui si stabilisce la decadenza per carenza dei requisiti (L. Severino che vieta accesso alle cariche pubbliche da parte di soggetti che abbiano subito determinati provvedimenti penali, stabilendo l'incandidabilità o la decadenza dalla carica precedentemente acquisita) Caso Galam 2021 e Corte Cost. 230/2021 hanno escluso che si tratti di una misura punitiva, essendo una misura che stabilisce le conseguenze derivanti dall'assenza di un requisito per lo svolgimento di un'attività, nella logica di un interesse pubblico (misure interdittivo-decadenziali e non sanzionatori) 
- Sanzioni disciplinari nel Pubblico Impiego
- Espulsione di stranieri, salvo casi eccezionali in cui si accompagni un divieto di rientro per anni
- Misure relative al ripristino dello status quo di un sito inquinato
- Misure reintegrative previste per i beni paesaggistici (art. 160 TU beni culturali)
- Confisca di prevenzione
- Confisca delle armi (art. 6 L. 152/1975)
- Sequestro: provvedimento essenzialmente cautelare

Ciò non toglie che queste misure, pur non ritenute penali,, richiedano il rispetto di specifici requisiti a seconda che incidano su diritti fondamentali, come libertà di circolazione (5 CEDU), integrità dei beni (Art. 1 Prot. 1 CEDU), attività di impresa, libertà di associazione e riunione (art 11). Di conseguenza non li rende convenzionalmente esenti rispetto a controlli particolarmente significativi.
