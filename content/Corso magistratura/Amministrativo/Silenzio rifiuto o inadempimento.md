---
Fonti
- artt. 31 e 117 cpa
---
La principale tutela del privato è da sempre la possibilità di agire avverso il silenzio rifiuto, la violazione dell'obbligo di provvedere tempestivamente, che non dia luogo ad un silenzio significativo.
Il silenzio mero non è un provvedimento tacito di rigetto, ma un comportamento puramente omissivo, privo di elemento volitivo, quindi inidoneo a produrre effetti sostanziali.
La violazione del dovere di provvedere non si pone sullo stesso piano delle altre violazioni amministrative che trasgrediscono il dovere di corretto esercizio della funzione: l'inerzia non è semplice comportamento illegittimo, è non esercizio del potere, negazione della funzione; non ha solo significato lesivo dell'interesse del privato, ma anche lesione altrettanto grave dell'interesse pubblico.

L'assenza di un atto amministrativo fa intuire l'impossibilità di una tutela di annullamento: non è possibile (se non ricorrendo una fictio iuris)"annullare" un comportamento omissivo
Il giudizio avverso il silenzio-rifiuto ha connotati eccentrici: non v'è la demolizione di un atto mediante una pronuncia costitutiva, bensì ==l'accertamento della violazione dell'obbligo di provvedere da parte della PA con conseguente condanna dell'Amministrazione a provvedere==

- decorso il termine di conclusione del procedimento, l'interessato può agire direttamente innanzi al GA senza necessità di una preventiva diffida;
- l'azione perdura finché perdura l'inadempimento e, comunque, entro 1 anno dalla scadenza del termine per provveddere
- il ricorso va notificato a pena di inammissibilità alla PA procedente e ad almeno un eventuale controinteressato
- il rito è camerale. Se è proposta domanda risarcitoria, il giudizio sul silenzio è definito con rito camerale, mentre la domanda risarcitoria è definita con rito ordinario;
	- è dubbio se prevalga, in caso di trattazione congiunta delle domande, il rito ordinario o quello camerale. Il CdS ha affermato l'incompatibilità della trattazione congiunta delle due questioni: "Ex 117 c. 6 cpa, nel caso in cui l'azione di risarcimento sia proposta congiuntamente con quella avverso il silenzio, il giudice può definire con rito camerale la seconda e quindi trattare la prima con rito ordinario; in effetti, per espressa disposizione normativa, il rito speciale sul silenzio inadempimento è tendenzialmente non compatibile con le controversie che hanno oggetto diverso rispetto alla statuizione in merito all'inerzia serbata dalla PA, quale è l'accertamento sul diritto al risarcimento del danno, da trattare con rito ordinario" (CdS III 5188/2017) 
- Quanto ai poteri del giudice l'art. 31 c. 3 riconosce, ove non venga in rilievo un'attività discrezionale, il potere di sindacare la fondatezza sostanziale dell'istanza presentata dal ricorrente che accerta l'obbligo di provvedere.

### 1. Non è necessaria la diffida, il silenzio si forma automaticamente per decorso del tempo
La soluzione adottata dalla L. 241 è innovativa rispetto al TU 1957 ed è da salutare con favore:
- in un sistema in cui è la PA a valutare apriori l'adeguatezza del termine di ciascun procedimento, l'istituto della diffida sembra costituire un elemento che contraddice la logica del principio generale della certezza del tempo dell'agire amministrativo, finendo per eluderne la portata innovativa. La violazione del termine rappresenta di per sè inadempimento dell'obbligo di provvedere, facendo così venir meno la necessità che il privato si sobbarchi l'onere della messa in mora al fine di rendere univoca la condotta inerte della PA
- la diffida rappresenta un pesante aggravio procedurale per il cittadino, limitando il diritto costituzionalmente tutelato di adire il GA, producendo conseguenze assimilabili secondo parte della dottrina al principio del solve et repete. Il privato, infatti, per ottenere la protezione che gli è dovuta, è costretto ad offrire all'Amministrazione prima la possibilità di sanare l'illegittimità con un provvedimento tardivo, per l'emanazione del quale non è approntato nel frattempo alcuno strumento di tutela.
	- la PA potrebbe quindi persistere nel silenzio, lasciando insoddisfatte le aspettative del cittadino che solo allora potrebbe agire, ottenendo una tutela minore rispetto a quella che avrebbe avuto se avesse proposto immediatamente ricorso dopo la scadenza del termine per provvedere

### 2. Decorrenza del termine (annuale) per il ricorso e riproponibilità dell'istanza
L'art. 31 cpa risolve chiaramente il problema: il termine è annuale dalla scadenza del termine fissato per la definizione del procedimento.
Sono state superate le due tesi che si contendevano il campo prima del cpa: 1) termine decennale, incompatibile con la natura indisponibile e imprescrittibile delle posizioni di interesse legittimo; 2)  quella di decadenza di 60 gg, che conduceva ad una tagliola troppo severa specie dopo il superamento della necessità della diffida e il conseguente automatismo del decorso del termine.

- Il termine annuale è meramente ==processuale, non produce l'estinzione della posizione sostanziale==
	- da qui la precisione legislativa della riproponibilità (31 c. 2 cpa) dell'istanza anche in caso di decorso infruttuoso del termine annuale, con nuova riproponibilità del ricorso innanzi al GA avverso il nuovo silenzio
	- per la riproponibilità dell'istanza è stato affermato in giurisprudenza che il termine di un anno non è un vero e proprio termine di decadenza (ex 2964 cc ss), che è sanzionata con la perdita della situazione giuridica soggettiva stessa;
	- la decadenza concerne il singolo silenzio e non il rapporto sottostante, in coerenza con il rilievo che manca una determinazione che aebbia stabilito un assetto da consolidare nel tempo.

### 3. Anche nell'azione avverso il silenzio vi sono controinteressati, non solo in caso di impugnazione del provvedimento illegittimo attributivo loro di vantaggi
Il codice risolve espressamente (art. 117 c. 1 cpa) il problema della sussistenza dei controinteressati, prevedendo che il ricorso deve essere notificato, a pena di inammissibilità, ad almeno un controinteressato
	- in passato si riteneva che non vi fossero terzi controinteressati, riconoscendo solo la possibilità di intervento volontario ad opponendum.
	- il cpa abbraccia invece una nozione ampia di controinteressato, comprensiva non solo di coloro che vogliano conservare un'utilità positiva conferita dal provvedimento impugnato (giudizi impugnatori), ma anche di quanti intendano evitare un pregiudizio derivante dall'adozione del provvedimento omesso
	- Si equipara, in coerenza con la natura di giudizio sul rapporto, l'interesse alla conservazione del bene attribuito dalla PA con l'interesse ad evitare la perdita che potrebbe derivare se la PA adottasse il provvedimento inutilmente richiesto dall'istante (es. silenzio rifiuto sull'istanza di demolizione, che vede come controinteressato il proprietario dell'edificio di cui si chiede la distruzione)
	- Il tenore letterale ampio della formula estende l'onere di notifica non solo nel caso di ricorso c. silenzio finalizzato all'accertamento della fondatezza sostanziale (condanna specifica), ma anche finalizzato al mero accertamento del dovere di provvedere (condanna generica). Anche in questo caso vi è un potenziale pregiudizio in caso di adozione del provvedimento sfavorevole
	- In base ai principi generali, il giudice dovrà integrare il contraddittorio agli eventuali controinteressati che si aggiungano a quello cui è stato notificato il ricorso introduttivo.

### 4. Oggetto del sindacato giurisdizionale
==L'art. 31 c. 3 cpa== stabilisce che in caso di accoglimento del ricorso avverso il silenzio, il GA può, oltre che verificare il mancato rispetto dei termini, anche sindacare la fondatezza della pretesa sostanziale e condannare l'amministrazione non a una generica ripetizione dell'azione amministrativa, ma all'adozione di un provvedimento con contenuto determinato e satisfattorio.
Detta soluzione, che incontra una deroga nel caso di attività discrezionale o di esigenza di svolgere adempimenti istruttori riservati alla PA (Ad Plen. 2/2020 per il potere discrezionale di cui all'art. 42-bis TU Espr.) è stata estesa anche ai giudizi relativi all'impugnazione di atti espliciti di diniego con l'art. 34 c. 1 lett. c cpa.

L'azione avverso il silenzio (31 cpa) è concettualmente scindibile in ==2 domande==:
1. Dichiarativa, volta all'accertamento dell'obbligo di definire il procedimento nel termine prescritto dalla disciplina legislativa o regolamentare ex 2 L. 241
2. Condanna, diretta ad ottenere una sentenza che condanni l'amministrazione all'adozione di un provvedimento esplicito, previo accertamento della spettanza del bene della vita nei casi in cui venga in rilievo l'esplicazione di un potere discrezionale. 
Le due domande, normalmente conosciute in un giudizio unitario in seno al quale l'attività di accertamento è strumentale alla pronuncia di condanna ad un facere pubblicistico, ==rivelano la loro autonomia nell'ipotesi in cui la sentenza di condanna non risulti più ammissibile o utile== ma residui, a fini risarcitori, l'interesse ad una declaratoria che stigmatizzi l'illegittima inerzia amministrativa. In particolare ciò avviene ove nel corso del giudizio il privato ricorrente manifesti l'interesse a conseguire, anche a fini risarcitori (art. 34 c. 3) una pronuncia dichiarativa della formazione del silenzio-rifiuto, anche a fronte del venire meno dell'interesse alla sentenza di condanna alla definizione dell'iter procedurale.

### 5. Ricorso contro il silenzio-rifiuto e riparto di giurisdizione
Le norme che disciplinano il rito accelerato avverso il silenzio (artt. 2 L. 205/2000 e 21-bis L. 1034/1971 fino al 117 cpa) sono norme sul processo, che presuppongono senza fondarla, la giurisdizione del GA - o disposizioni che fanno del silenzio materia autonoma, distinta da quella su cui la domanda del privato verte - nella quale il GA può esercitare sempre la propria giurisdizione?
==La tesi preferibile ritiene che dette norme operino esclusivamente sul piano processuale==, senza fondare la giurisdizione del GA ma presupponendola. 

Il nuovo rito richiede una verifica preliminare tendente ad accertare l'esistenza della giurisdizione del GA sulla materia nella quale la PA è rimasta inerte di fronte alla istanza del privato. In tal senso è orientata la giurisprudenza prevalente che ha in diverse occasioni affermato che il silenzio della PA può configurarsi solo con riferimento al mancato esercizio del potere, mentre, allorché si deduca la violazione di un diritto soggettivo, occorre un'azione di accertamento volta ad ottenere il riconoscimento di quel diritto (TAR Napoli 4711/2019)
- Siffatte conclusioni paiono avvalorate anche dal cpa, che all'art. 7, devolve alla giurisdizione del GA le controversie in materia di "esercizio o mancato esercizio del potere", in tal modo rimarcando quale presupposto ineludibile la riconducibilità al potere amministrativo tanto nell'ipotesi di esercizio quanto di mancato esercizio
- La giurisdizione esclusiva prevista dall'art. 133 c. 1 lett. a) n. 3 per il rito avverso il silenzio non inficia la bontà delle conclusioni sopra assegnate. Le disposizioni sul rito applicabile, sono destinate a trovare applicazione solo se ed in quanto sussiste la giurisdizione del GA in relazione alla posizione sostanziale a fondamento dell'istanza, che deve essere un interesse legittimo pretensivo e non un diritto soggettivo
	- A proposito della nuova giurisdizione esclusiva in tema di silenzio rifiuto,. si discute se con quest'ultima norma il legislatore abbia inteso introdurre, anche ai fini del silenzio, un diritto soggettivo al rispetto dei termini, con conseguente giurisdizione esclusiva per questa posizione distinta dalla posizione sostanziale relativa al bene della vita, o se questa giurisdizione esclusiva riguardi solo il silenzio-rifiuto nell'esercizio dei poteri in materia di controllo sulla SCIA e sulla DIA.

### 6. Diniego espresso sopravvenuto durante il giudizio contro il silenzio-rifiuto
Stante la mancata perentorietà dei termini di cui all'art. 2 L. 241/90, la loro scadenza non priva la PA del potere di provvedere tardivamente.
Il provvedimento tardivo favorevole farà cessare la materia del contendere. In caso contrario, permarrà l'interesse alla coltivazione, almeno per ragioni risarcitorie, del primo giudizio (il provvedimento negativo non è satisfattorio, visto che il rito del silenzio non mira ad ottenere un provvedimento qualsiasi, ma uno favorevole) e si porrà il problema di individuare il regime di impugnabilità del provvedimento di diniego sopravvenuto nel corso del giudizio incardinato contro il silenzio rifiuto:
1. Un orientamento maturato prima del cpa riteneva che il privato potesse impugnare il provvedimento sopravvenuto con ==motivi aggiunti==, previa conversione del rito del silenzio in rito ordinario (con l'emanazione del provvedimento verrebbero meno le ragioni giustificative del procedimento accelerato)
2. Parte della giurisprudenza ha considerato tale soluzione impercorribile, per l'asserito carattere autonomo del giudizio sul silenzio-rifiuto. L'esigenza di certezza realizzata dal sopraggiunto esercizio del potere infirma la ratio del ricorso avverso il silenzio e lo rende improcedibile per sopravvenuta ==carenza d'interesse==, in ipotesi di rigetto dell'istanza del privato, ovvero per ==cessazione della materia del contendere==, in caso di accoglimento dell'istanza.
==L'art. 117 c. 5 cpa prevede l'impugnabilità con motivi ggiunti, con il rito previsto per il nuovo provvedimento, e la prosecuzione con tale rito del nuovo giudizio==. La legislazione ha avallato il primo orientamento, più coerente con le esigenze di accelerazione dei tempi processuali.
