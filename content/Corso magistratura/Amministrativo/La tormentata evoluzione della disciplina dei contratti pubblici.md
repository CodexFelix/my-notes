Le principali spinte alla modifica dell'ordinamento nazionale si sono avute per impulso della legislazione e giurisprudenza europee che hanno richiesto numerosi interventi di revisione (generali e puntuali)
La rivoluzione si è avuta negli anni '80 con le norme comunitarie che hanno imposto il passaggio dall'originario approccio contabilistico ad un moderno disegno pro-concorrenziale
L'attuale normativa trova le sue origini all'indomani delle vicende di tangentopoli nella Legge quadro in materia di lavori pubblici (Legge Merloni del 1994)

IL riordino dell'intera materia si è avuto con il primo codice dei contratti pubblici (dlgs 163/2006)
Il legislatore ha quindi emanato il secondo codice dei contratti pubblici (dlgs 50/2016)

### Portata della riforma attuata con il codice del 2016
Le novità:
1. Il passaggio da gare formali, in cui si premia l'offerta confezionata meglio a gare sostanziali, ove trionfa l'offerta migliore (sulla rilevanza del soccorso istruttorio per evitare esclusioni di offerte sostanzialmente valide solo per vizi formali TAR Piemonte I 354/2020)
2. Il passaggio da criteri meramente economicistici, che privilegiano i prezzi più bassi, ad approcci qualitativi sedotti dall'utilità sostanziale e sostenibilità effettiva dell'offerta
3. Il passaggio da una platea di microstazioni appaltanti tecnicamente inadeguate ad una platea ristretta di centrali di committenza, capaci di gestire procedure complesse con il faro della professionalità e della tecnica
4. il passaggio da gare che proseguono sotto la scure di contenziosi a gare in cui è necessario ==proporre subito ricorso immediato avverso esclusioni e ammissioni==, con conseguente definizione immediata del coacervo di partecipanti
5. Il passaggio da un'autorità di vigilanza con poteri limitati ad un ANAC che in base ad una pura logica giusdicente assomma, in modo collaborativo e sinergico, poteri di regolazione, vigilanza, sanzione e consulenza
Con il nuovo codice si è inteso quindi cambiare le regole del gioco in profondità. Molte le novità in aggiunta ai cinque cambiamenti di prospettiva ora esposti. La riforma comporta una semplificazione amministrativa, degli oneri burocratici, dei formalismi, con netto favor per il soccorso istruttorio (Divieto di gold plating). Una concezione del diritto europeo della concorrenza meno fondamentalista,liberale e non liberista. Nuovo sistema basato sulla fiducia, voglia di semplicità e chiarezza. E anche spazi per il partenariato pubblico privato, il dialogo competitivo, la finanza di progetto, le concessioni.

### Il legislatore modifica in profondità l'assetto codicistico con il Decreto Legge Sblocca-Cantieri 32/2019 (conv in L. 55/2019)
Il decreto sblocca-Cantieri 32/2019 ha portato a termine un intervento riformatore volto a sbloccare un mercato fermo e ingessato. Il legislatore ha ritenuto di intervenire in profonità sulla disciplina della contrattualistica pubblica.
A livello sostanziale le modifiche. più significative riguardano:
1. Disciplina del subappalto
2. Modalità di affidamento dei contratti di importo inferiore alle soglie di rilevanza comunitaria
3. Margini di manovra dei piccoli comuni per l'indizione autonoma di procedure di gara
E' dunque ragionevole paragonare questi interventi a più o meno parziali giri di vite in senso opposto a quelli del Legislatore del 2016. La ratio ispiratrice è quella di allentare qualche vincolo, giudicato troppo penalizzante per le imprese (nel subppalto) o per le amministrazioni (nel caso di modalità di affidamento dei contratti sottosoglia e dei margini di manovra nell'indizione di gare dei piccoli comuni)


