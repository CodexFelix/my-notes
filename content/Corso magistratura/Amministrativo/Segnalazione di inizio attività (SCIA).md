---
Fonti
- art. 19 l. 241/90
- d.lgs. 216 e 222/2016 di riforma (l. Madia)
---

### Evoluzione storica: dalla DIA alla SCIA (rif. Madia)
A) Prima della riforma del 2010, la DIA (introdotta con l. 241/90) si articolava in due modelli:
1. Dia a legittimazione differita, per effetto della quale l'attività denunciata poteva essere intrapresa decorsi 30 gg dalla comunicazione (art. 19 c. 2 l. 241)
2. Dia a legittimazione immediata, che consentiva l'esercizio dell'attività sin dalla presentazione della dichiarazione (19 c. 2 secondo periodo)

B) Il Dl 78/2010 (conv. in L. 122/2010) ha sostituito alla DIA ad efficacia variabile la SCIA (Segnalazione certificata di inizio attività), ad efficacia SEMPRE immediatamente legittimante, per tutti i casi in cui l'atto autorizzativo è vincolato alla sola esistenza dei requisiti e presupposti richiesti dalla legge, e non vi è spazio per valutazioni discrezionali da parte delle PPAA.
	- restava salvo il potere dell'amministrazione di vietare, entro il termine di 60 gg dal ricevimento della segnalazione, l'esercizio dell'attività in assenza delle condizioni di legge, nonché il potere di autotutela in caso di decorso infruttuoso di tale termine e i poteri sanzionatori e di vigilanza di cui all'art. 21.

C) La L. MADIA (124/2015) ha inciso sull'istituto sia con modifiche testuali, incidendo direttamente sull'art. 19, che con deleghe polivalenti
- riformula il c. 3: che attribuisce un triplice ordine di poteri (inibitori, repressivi e conformativi) in capo all'amministrazione destinataria della segnalazione (da esercitare entro 60 gg dalla presentazione della SCIA, preferendo quelli conformativi ove sia possibile)
- il c. 4 prevede che decorso tale termine, tali poteri sono ancora esercitabili in presenza delle condizioni di autotutela (21-nonies)

Decreti attuativi alla riforma MADIA (decreti SCIA-1 e SCIA-2), con cui si ==introduce la SCIA unica==, che consente di presentare un'unica segnalazione anche quando per lo svogimento di un'attività siano necessarie altre SCIA, comunicazioni, attestazioni, asseverazioni e notifiche.
	Si provvede all'individuazione delle attività private, soggette a diversi regimi di controllo, attraverso l'elencazione in un ulteriore tabella

Ulteriori misure acceleratorie sono state previste dal D. Semplificazioni del luglio 2020.

### Controversa natura dell'istituto: liberalizzazione amministrativa e non mera semplificazione
La SCIA va oltre la semplificazione, per arrivare alla liberalizzazione, incarna i valori del tempo della certezza, del costo per gli oneri amministrativi, della proporzionalità:
- SCIA è un istituto non provvedimentale, che si inserisce in un quadro improntato ai principi di liberalizzazione e semplificazione, nonché certezza dei rapporti giuridici e tutela dell'affidamento. Scopo è quello di favorire le attività economiche, con ridimensionamento della regolazione sulle atttività economiche ingiustificatamente intrusiva (C. Cost. 200/2012) e dei poteri inibitori e di autotutela della PA.
- ==Il Consiglio di Stato (Ad. Plen. 15/2011) afferma che la SCIA non è un mero modulo di semplificazione procedimentale==, che consente di conseguire per silentium un titolo abilitativo di matrice provvedimentale, ma rappresenta uno strumento di ==liberalizzazione== imperniato sulla ==diretta abilitazione legale del cittadino all'immediato esercizio di attività== affrancate dal regime autorizzatorio.
	- l'attività oggetto di SCIA è consentita direttamente dalla legge in presenza dei presupposti normativamente stabiliti; non si tratta di un provvedimento vincolato
	- La SCIA è atto oggettivamente e soggettivamente privato, con cui il privato assume un auto-responsabilità
- Il dichiarante è titolare di una situazione soggettiva ==originaria==, ==immediatamente riconosciuta dall'ordinamento==, che rinviene il suo fondamento direttamente e immediatamente nella legge e che gli consente di realizzare direttamente il proprio interesse, sempre che ricorrano i presupposti normativi e l'amministrazione non eserciti il potere inibitorio, repressivo e conformativo
- l'innovatività del modello e l'emancipazione da un "titolo amministrativo" pubblicistico sono testimoniati dalla generalizzazione del meccanismo della SCIA ad efficacia immediata, che riduce l'interferenza amministrativa sull'attività del privato con riguardo agli interventi successivi (come evidenziato dalle modifiche agli artt. 21 e 21-nonies L. 241), sia dai decreti del 2016 che consolidano e chiariscono il meccanismo, insistendo sull'unicità e omnicomprensività della segnalazione immediatamente legittimante.
- La legittimazione del privato si fonda sullo schema ==norma-fatto-effetto==, non avendo il mancato esercizio del potere inibitorio valore di tacita approvazione (e quindi di elemento costitutivo della fattispecie)
- L'introduzione nell'art. 19 del c. 6-ter (ad opera del DL 138/2011 conv in L 148/2011), per cui la SCIA, la DIA ==non costituiscono provvedimenti taciti direttamente impugnabili==; gli interessati possono sollecitare le verifiche spettanti alla PA e in caso di inerzia esperire esclusivamente l'azione di cui all'art. 31 dlgs 104/2010 (azione avverso il silenzio)

Differenza dal silenzio assenso (semplificazione amministrativa): in questo caso il comportamento della PA è esplicitamente qualificato, sì che è corretta la tesi che vi ravvisa un provvedimento tacito, espressione del potere amministrativo.
- i comportamenti autoritativi appartengono alla dimensione dell'azione amministrativa di primo livello e, per i comportamenti omissivi, se ciò deve dirsi per il silenzio non significativo, vale a maggior ragione per quello con valore provvedimentale
- Il silenzio assenso segue lo schema norma.potere-effetto

### La liberalizzazione è però temperata, data l'intermediazione amministrativa
La liberalizzazione dei settori interessati dalla SCIA si accompagna alla persistenza del potere amministrativo di verifica dei presupposti richiesti dalla legge per lo svolgimento dell'attività segnalata; potere destinato ad esaurirsi con la mancata adozione di atti inibitori, repressivi o conformativi entro un certo termine.
>Si tratta di diritti soggettivi conformati dalla normativa pubblicistica. Tutti i diritti non fondamentali (inviolabili ex art. 2), tendenzialmente relativi alla persona, gli altri diritti sono tutti funzionalizzati - o conformati. L'idea è che tutti gli interessi legittimi pretensivi siano oggi diventati diritti soggettivi conformati (a regime amministrativo).
 La conseguenza della qualificazione della posizione come diritto soggettivo, ha conseguenze nei confronti dei terzi - che non sono più titolari di controinteressi ma di interessi di mero fatto, e che potranno essere tutelati solo ove titolari di autonomi diritti soggettivi pieni con essi contrastanti. (es. diritto a svolgere attività d'impresa nei rapporti di concorrenza). La logica che caratterizza la SCIA è essenzialmente bilaterale, il terzo viene dequotato.

Il rapporto autorità-libertà non vede eliminato il momento autoritativo, ma solo dislocato in un momento successivo. Nella fase successiva il privato vanta un interesse oppositivo ai provvedimenti inibitivi, repressivi e sanzionatori. 
In questa seconda fase l'autore della SCIA ha un interesse oppositivo, mentre il terzo è un vero e proprio controinteressato portatore di un interesse pretensivo alla rimozione dell'autorizzazione. Ciò è testimoniato dall'art. 19 c. 6-ter
 
Le attività interessate da SCIA non sono caratterizzate da una libertà incondizionata di iniziativa economica, ma pur sempre subordinate dalla legge al possesso di requisiti e presupposti, la cui sussistenza garantisce, di per sè la tutela dell'interesse pubblico e l'armonizzazione della situazione soggettiva del denunciante con gli interessi potenzialmente confliggenti.
==Si liberalizza lo strumento di legittimazione, non il rapporto sostanziale e lìambito materiale su cui esso viene ad operare==: le attività restano sottoposte a un regime amministrativo, pur se con la differenza significativa che l'assetto preventivo a monte è sostituito dal mero possesso dei requisiti di legge, residuando in capo all'amministrazione solo il poter/dovere di verifica ex post della loro sussistenza

Sul piano operativo, la PA, nel rapporto originato con la presentazione della SCIA dispone di 3 differenti poteri:
1. Potere inibitorio, da esercitare entro 60 gg, (19 c. 3 L. 241)
	- è un potere-dovere di verifica circa la sussistenza dei requisiti e presupposti normativi per l'esercizio dell'attività oggetto di segnalazione.
	- Può anche invitare l'interessato a conformare la sua attività alla normativa vigente entro un termine stabilito dalla PA (comunque non inferiore a 30 gg), decorso il quale infruttuosamente l'attività si intende vietat
	- il termine per l'esercizio del potere inibitorio è perentorio, a garanzia della certezza dei rapporti privati e dell'interesse sia pubblico che privato: DL semplificazioni 76/2020 ha chiarito tale perentorietà: gli atti inibitori adottati dopo la scadenza del termine sono inefficaci; la fattispecie abilitativa si consolida e l'amministrazione decade dal potere di vietare la stessa
	- Il DLGs SCIA1 ha aggiunto alla fine del c. 3 la possibilità di sospensione dell'attività oggetto di SCIA; tale sospensione determina pure l'interruzione del termine per l'esercizio del potere di inibitorio
2. Scaduto il termine per il potere inibitorio, gode del generale potere di autotutela (ormai assoggettata al termine di 18 mesi dall'art. 21-nonies L. 241)
	1. l'autotutela è discrezionale o vincolata? l'indicativo (deontico) di cui al c. 4, aggravato dall'avverbio "comunque" sembra riferirsi al dovere della PA di provvedere comunque in autotutela se ha fatto scadere il termine. Però l'inciso finale "in presenza dei presupposti di cui all'art. 21-nonies" - induce a ritenere che la vincolatività sia nell'an, ma una discrezionalità nel quomodo (ossia nella valutazione di opportunità e bilanciamento tra decorso tempo, controinteressati, tutela affidamento, circa l'annullamento dell'atto). L'istanza del privato deve essere ascoltata nell'an 
3. Potere sanzionatorio repressivo degli abusi (art. 21 l. 241/90 e art. 23 DPR 380/2001 per la DIA edilizia): il c. 2-bis dell'art. 21 afferma che restano ferme le attribuzioni  di vigilanza, controllo e prevenzione su attività soggette ad atti di assenso da parte di PPAA previste da leggi vigenti, anche se è stato dato inizio all'attività ai sensi degli artt. 19 e 20.

### Tutela del terzo leso dall'attività denunciata
Alla luce del modello di liberalizzazione adottato dalla legge, non avrà ovviamente un provvedimento (silenzio-assenso) da impugnare, bensì potrà contestare l'omesso esercizio del potere inibitorio, repressivo o di autotutela.

1. Ad. Plen. 15/2011: il terzo può impugnare il diniego tacito di adozione del provvedimento inibitorio ed è legittimato a proporre un'azione preventiva e atipica di accertamento-condanna
	- ==non costituisce adeguato strumento di tutela il rito del silenzio-rifiuto== ex artt. 31 e 117 cpa: il silenzio rifiuto postula sul piano strutturale la sopravvivenza del potere al decorso del tempo fissato per la definizione del procedimento amministrativo, mentre nella specie lo spirare del termine perentorio implica la consumazione del potere in esame. Lo spirare del termine non conclude il procedimento, ma accntua il dovere della PA di porre fine all'illecito comportamentale permanente; nel caso di specie l'inerzia dell'amministrazione conclude il procedimento, estinguendo il potere amministrativo di divieto. Nel caso in esame, il decorso del tempo non configura una mera inerzia nell'esercizio di un potere ancora esistente, ma produce un esito negativo della procedura, precludendo definitivamente il potere inibitorio
		- ==non è praticabile neppure il rimedio avverso il silenzio== non significativo, mantenuto dall'amministrazione ==a fronte dell'istanza proposta dal terzo al fine di sollecitare l'esercizio del potere di autotutela==. Oltre a determinare una procrastinazione dell'accesso alla tutela giurisdizionale (dovendo prima rivolgere un'istanza sollecitatoria alla PA), con lesione degli artt. 24, 103 e 113 Cost., dato che il potere di autotutela è ampiamente discrezionale - il giudice non potrebbe che limitarsi ad una mera declaratoria dell'obbligo di provvedere, senza poter predeterminare il contenuto del provvedimento da adottare. Tale pronuncia subirà l'intermediazione aleatoria dell'esercizio di un potere discrezionale
		- neppure il rito avverso il silenzio per l'omessa adozione di provvedimenti sanzionatori (ex 21 L. 241), inidonei a soddisfare l'interesse del terzo ad ottenere una misura specifica, che impedisca l'attività denunciata e neutralizzi gli effetti di quella già prodotta
	- Data l'insufficienza degli strumenti fin'ora esaminati, occorre uno strumento che consenta al terzo di esperire un'azione idonea ad ottenere il risultato della cessazione dell'attività non consentita dalla legge.
	- Il C. St. parte dalla natura del silenzio serbato dalla PA: l'inerzia dell'amministrazione nell'adottare i provvedimenti inibitori ex art. 19 l. 241 integra un'ipotesi di ==silenzio-diniego== (precludendo la possibilità di esercitare il potere inibitorio). E' un silenzio "concludente", provvedimentale, che produce l'esito negativ o della procedura finalizzata all'adozione del divieto
		- la natura di silenzio significativo negativo è testimonita dal fatto che l procedimento può concludersi in 2 modi: con atto espresso di interdizione o con determinazione tacita negativa, provvedimento per silentium con cui la PA riscontra implicitamente che l'attività è stata dichiarata in presenza dei presupposti di legge
		- In questo senso è assimilabile ad altre ipotesi ritenute impugnabili come provvedimenti negativi: quello con cui l'AGcm archivia una determinata denuncia o rifiuta di esercitare il proprio potere interdittivo o sanzionatorio (C. ST. VI 4597/2009 e 280/2005)
		- Ulteriore dimostrazione è data dal richiamo alle disposizioni in tema di annullamento in autotutela (21-nonies): l'autotutela si traduce nel superamento della precedente determinazione favorevole al denunciante
	- Il silenzio significativo negativo si differnzia dal silenzio assenso di cui all'art. 20 l. 241/90: quest'ultimo presuppone un potere ampliativo di stampo autorizzatorio che conferisce il titolo abilitante; nella SCIA il titolo abilitante è invece rappresentato dall'atto di autonomia privata in uno con la previsione legale legittimante, senza intermediazione di un provvedimento amministrativo;
	- La natura provvedimentale del silenzio diniego serbato dalla PA onera il portatore dell'interesse pretensivo all'==impugnazione nell'ordinario termine decadenziale del provvedimento per silentium ex art. 29 cpa. Il dies a quo decorre dalla conoscenza dell'adozione dell'atto lesivo (41 c. 2 cpa)==
		- Il termine di decorrenza del dies a quo è individuato applicando i principi consolidati in materia edilizia ed urbanistica: Cons. St. afferma che non può essere fatto coincidere con l'inizio dei lavori, ma con il momento in cui l'opera ha evidenziato le sue essenziali caratteristiche e quindi la non conformità al titolo e alla disciplina urbanistica: dal momento in cui sia percepibile la concreta entità del manufatto e l'incidenza effettiva sulla propria posizione giuridica
	- All'azione di annullamento può accompagnarsi la ==domanda di condanna della amministrazione all'esercizio del potere inibitorio==. (argg. ex 30 c.1; 34 c. 1 lett. c e 31 c. 3, dato che non si produce un'indebita ingeerenza nella discrezionalità amministrativa - ma si accertano i presupposti per il doveroso esercizio del potere inibitorio)
	- Nel caso in cui l'attività oggetto di SCIA produca un danno prima ancora del decorso del termine perentorio per l'esercizio del potere inibitroio (era il caso della DIA a legittimazione immediata e oggi della SCIA), non essendosi ancora perfezionato il silenzio-rifiuto, sarà esperibile un'==azione di accertamento==, tesa ad una pronucia che accerti l'insussistenza dei presupposti di legge per l'esercizio dell'attività, con efficacia conformativa sui provvedimenti inibitori spettanti alla PA, e conseguente condanna ex art. 34 c. 1 lett. c cpa.
		- NB: il ==divieto di cui all'art. 34 c. 2 di pronunciarsi su poteri ancora non esercitati== va riferito al momento della decisione dell'azione al GA (condizione dell'azione): è condizione relativa alla definizione del giudizio, non preclude l'esperimento dell'azione giudiziaria - ma impedisce una sentenza di merito. 
		- Sono comunque adottabili le ==misure cautelari== ante causam ex artt. 55 ss cpa, al fine di impedire che nelle more della definizione del procedimento amministrativo di controllo e della maturazione della condizione dell'azione, l'esercizio dell'attività denunciata possa infliggere al terzo un pregiudizio grave ed irreparabile.
		- Spirati i termini per la definizione del procedimento, con conseguente pieno esercizio del potere amministrativo, verranno a realizzarsi tutte le condizioni per l'adozione della pronuncia giudiziaria: se nelle more la PA ha adottato il provvedimento di divieto, si registrerà cessazione della materia del contendere (34 c. 5 cpa), in ragione della piena soddisfazione della pretesa del ricorrente ad evitare l'ttività dichiarata; in caso contrario, il giudice potrà pronunciarsi sul merito, senza necessità di motivi aggiunti ex art 43 cpa: oggetto del ricorso è, in coerenza con i caratteri della giurisdizione amministrativa come giurisdizione avente ad oggetto l'esercizio del potere amministrativo (ex 7 cpa), la sussistenza o meno dei presupposti per l'adozione del provvedimento interdittivo doveroso, e quindi la fondatezza dell'interesse pretensivo azionato dal terzo. 
		- In definitiva, l'azione di accertamento, maturato il termine per la definizione del procedimento amministrativo, si converte automaticamente in domanda di impugnazione del provvedimento sopravvenuto, in quanto la portata sostanziale del ricorso iniziale finisce per investire in pieno, sul piano del petitum sostanziale e della causa petendi, la decisione della PA di non adottare il provvedimento inibitorio

2. Il Legislatore adotta soluzione opposta con L. 148/2011, introducendo il c. 6-ter all'art. 19 L. 241 impone la procedura del ==silenzio-rifiuto== e prevede "esclusivamente" il rimedio ex ==31 cpa==:
	- pur recependo l'assunto sostanziale per cui DIA e SCIA costituiscano atti soggettivamente ed oggettivamente privati, che non producono adozione di provvedimenti autorizzatori taciti autonomamente impugnabili - la norma qualifica il comportamento inerte della PA in termini di silenzio-rifiuto: il decorso del termine non comporta perfezionamento di alcun provvedimento tacito di diniego dell'adozione del provvedimento restrittivo
	- il terzo leso non può spiccare ricorso impugnatorio ex 29 cpa, dovendo rivolgere apposita istanza alla PA finalizzata all'adozione dei provvedimenti inibitori
	- In caso di inutile sollecitazione della PA, l'unico strumento contro l'inerzia è l'azione avverso il silenzio-rifiuto (31 e 117 cpa), instaurando un giudizio di cognizione volto ad accertare l'insussistenza delle condizioni stabilite dalla legge per l'esercizio dell'attività e dunque l'illegittimità dell'omesso esercizio dei poteri inibitori o repressivi da parte della PA
	- è evidente il passo indietro rispetto alla soluzione prevalente in giurisprudenza e recepita dall'Ad.Plen.: ==il terzo è costretto prima ad una reazione stragiudiziale e poi processuale==, che rischia di vanificare l'utilità dell'azione - a fronte di un'attività potenzialmente lesiva che può essere avviata immediatamente, procurando modificazioni irreversibili e rendendo la pronuncia giudiziale sul silenzio-rifiuto del tutto inutile (in spregio ai canoni di pienezza ed effettività della tutela giurisdizionale, 24, 103 e 113 Cost.).
	- Resta da valutare se sia praticabile una soluzione costituzionalmente orientata che consenta, anche prima della formazione del silenzio-rifiuto l=='adozione di misure cautelari, anche ante causam==, per evitare un pregiudizio irreversibile nelle more del giudizio di merito relativo al silenzio inadempitivo
	- La giurisprudenza in una prima fase ha provato a svincolarsi dagli stringenti limiti imposti dal c. 6-ter dell'art. 19 L. 241/90, ritenendo che la DIA/SCIA sia direttamente impugnabile, escludendo che il privato debba prima attivare il procedimento per la formazione del silenzio-rifiuto sull'istanza volta all'adozione di provvedimenti repressivi da parte della PA: oggetto dell'impugnazione è costituito direttamente dal silenzio (provvedimento negativo implicito), in ordine all'esercizio di poteri inibitori sulla DIA/SCIA
		- C.St. IV 4255/2012: non vi sono dubbi circa l'impugnabilità della DIA; ricorre un provvedimento per silentium con cui la PA riscontra che l'attività è stata dichiarata in presenza dei presupposti di legge. Venendo in rilievo un provvedimento per silentium, la tutela del terzo sarà affidata primariamente ad un'azione impugnatoria
		- C. St. IV 5822/2013: il silenzio dell'amministrazione è configurabile alla stregia di silenzio significativo e produce precise conseguenze in merito alle tecniche di tutela praticabili dal terzo controinteressato; venendo in rilievo un provvedimento per silentium, la tutela del terzo è primariamente impugnatoria (ex 29 cpa), da proporre nell'ordinario termine decadenziale
	- Con il tempo, più aderente al dato letterale: C. St. 5072/2018: 19 c. 6-ter L. 241 obbliga il privato che intenda contrastare l'attività oggetto di SCIA a sollecitare prioritariamente in via amministrativa l'intervento repressivo dell'Ente pubblico e, in caso di mancata risposta, a ricorrere in sede giurisdizionale avverso il silenzio dallo stesso serbato. L'unico strumento nell'attuale quadro normativo è l'azione avverso il silenzio. La norma di cui al 6-ter ha portata innovativa e disciplinando il tipo di mezzi di tutela a disposizione del terzo, ha natura sostanziale e non processuale.

3. C. Cost. 45/2019 salva art. 19 c.6-ter dalle censure che contestavano l'assenza dei termini per l'azione del terzo:
	- TAR Toscana aveva sollevato q.l.c. nella parte in cui non prevede uno specifico termine entro il quale il terzo possa sollecitare l'amministrazione ad esercitare i controlli sulla SCIA; ne deriverebbe la facoltà di sollecitare sine die l'esercizio di tale controllo, con rischi di lesione dell'ffidamento del soggetto denunciante. Si prospetta una lesione del principio di ragionevolezza e di tutela dei livelli essenziali delle prestazioni (117 lett. m Cost.), nonché di certezza dei rapporti tra cittadino e PA e buon andamento della PA
		- Il potere che l'art. 19 c. 6-ter impone di sollecitare alla PA con l'azione avverso il silenzio è quello inibitorio o quello di autotutela? Il potere stimolato mediante il ricorso ex 31 cpa è quello inibitorio (l'unico per il quale può parlarsi di "verifiche", ex 19.6-ter e per il quale c'è il dovere di concludere il procedimento, non certo per l'autotutela che è discrezionale)
	- La Corte costituzionale salva il c. 6-ter affermando che il potere inibitorio è lo stesso di cui al c. 3 (il c. 6-ter non introduce un nuovo potere) e va esercitato nei 60 gg dalla presentazione della SCIA.
		- dato letterale: verifiche spettanti all'amministrazione, richiama i tradizionali poteri di verifica riconosciuti alla PA
		- principio di tipicità-legalità dell'azione amministrativa (23, 97 e 103 e 113 Cost.): che va letto non solo in chiave formale (previsione espressa del potere), ma anche sostanziale (determinazione dei fini, contenuto e modalità di esercizio dello stesso). 
		- Le verifiche cui è tenuta l'amministrazione ai sensi del 6-ter sono quelle già previste dai commi 3 e 6-bis dell'art. 19 l. 241 ed esercitabili nel termine di 60 o 30 gg dalla presentazione della SCIA e poi quelle esperibili entro i successivi 18 mesi (autotutela ex 21-nonies): spirati tali termini, la situazione soggettiva del segnalante si consolida definitivamente, sia nei confronti della PA - che è priva di poteri - che del terzo.
		- Una volta spirati inutilmente i termini (19 c. 3 e 6-bis e quelli del 21-nonies) la situazione del segnalante si consolida definitivamente sia nei confronti della PA, che è da tale momento priva di poteri, che del terzo.
> La soluzione della Corte costituzionale è stata censurata dal TAR Parma che nel 2019 ha rimesso la questione alla Consulta, in quanto espone la tutela del terzo ad un vulnus:
> 	- La Corte costituzionale nella sent. 45/2019 già aveva evidenziato il problema, riconoscendo comunque delle tutele al terzo anche dopo lo spirare dei termini: a) i poteri di verifica in caso di dichiarazioni mendaci o false attestazioni (ex art. 21 l. 241/90); b) poteri di vigilanza e repressivi spettanti all'amministrazione (21 c.2-bis) (es. attività edilizie ex art. 27 ss. dpr 380/2001 TU Edil., richiamato pure dall'art. 19 c. 6-bis L.241). 
> 		- Resta pure fermo il fatto giuridico di un'attività illecita, nei confronti della quale valgono le ordinarie tutele civilistiche da risarcimento del danno
> 	- L'aspetto problematico è che ==il terzo, non a conoscenza senza colpa della SCIA== e pertanto non in condizione di attivare il rimedio tipizzato, resti privo di ogni tutela (in contrasto con effettività della tutela e giusto processo). Egli ==rischia di incappare in una decadenza incolpevole== per essere stato ignaro della presentazione della SCIA. Tale ostacolo al ricorso avverso il silenzio rifiuto relativo al potere vincolato inibitorio non è compensato neppure dalla possibilità di sollecitare il potere di autotutela, per cui è discutibile configurare un obbligo di esercizio e data la natura discrezionale di quest'ultimo, che limita fortemente il sindacato giudiziale. 
> 	- La creazione di moduli amministrativi a tutela variabile finisce per creare un'intermediazione amministrativa che riduce l'effettività della tutela giurisdizionale. Lo stesso può dirsi per il vuoto di tutela preventiva atipica, per quanto riguarda i pregiudizi subiti per effetto della SCIA immediatamente efficace, prima del decorso del termine per l'esercizio del potere inibitorio e la formazione del relativo rifiuto.
> 	- Ne deriva un bivio per l'interprete: A) una soluzione che aggiri il dato eltterale ammettendo tuttele diverse da quella tipizzata in via apparentemente esclusiva, ove il privato non abbia potuto contestare il silenzio-rifiuto relativo al potere inibitorio; B) il permanere di un non sanabile sospetto di incostituzionalità: in questo senso il TAR Parma ha dichiarato rilevante e non manifestamente infondata la qlc dell'art. 19 c. 6 ter l. 241/90 con rif. agli artt. 3, 24, 103 e 113 Cost. nella misura in cui impedisce ai terzi lesi da una SCIA edilizia illegittima di ottenere dal GA una pronuncia di accertamento della fondatezza della pretesa dedotta in giudizio, con conseguente condanna o comunque effetto conformativo all'adozione dei corrispondenti provvedimenti, anche nel caso in cui sia decorso il termine concesso all'amministrazione per azionare il potere inibitorio ex art. 19 c. 3 L. 241/90.


### Giurisdizione esclusiva in materia di SCIA (art. 133 c. 1 lett. a n. 3 Cpa)
Il nuovo codice del processo amministrativo, abrogando il c. 5 dell'art. 19 l. 241, ne ha recepito il contenuto, devolvendo alla giurisdizione esclusiva del GA  tutte le controversie in materia di silenzio di cui all'art. 31 c. 1, 2 e 3, e provvedimenti espressi adottati in sede di verifica della SCIA / DIA, di cui all'art. 19 c. 6-ter L. 241/90
- La scelta è coerente con i limiti tracciati alla giurisdizione esclusiva del GA dalle sentt. C. Cost. 204/2004 e 191/2006: anche se il privato non contesta la legittimità di un atto, ma di un comportamento (inerzia serbata dalla PA), ==è evidente che non si tratta di un mero comportamento materiale, ma di un comportamento amministrativo,== strettamente collegato alla funzione di vigilanza e del potere di autotutela. I comportamenti che la C. Cost. ha voluto escludere dalla giurisdizione esclusiva non devono essere intesi come contrario di "provvedimenti" (porterebbe al GO tutto ciò che non è provvedimento), ma come contrario di "potere": con la conseguenza che rimangono al GA quelle condotte che, pur non estrinsecandosi in provvedimenti, sono comunque poste in essere nell'esercizio di un potere autoritativo della PA.
- Permangono delle perplessità con riferimento a controversie che prima dell'introduzione della DIA erano devolute al GO, in base al normale criterio della causa petendi: ci si riferisce ai provvedimenti vincolati, in cui il vincolo è posto nell'interesse del privato (si pensi all'iscrizione all'albo professionale dei soggetti muniti dei requisiti oggettivamente fissati dalla legge) - sul presupposto che l'adozione di un atto violativo di un vincolo posto a vantaggio del privato non è in grado di affievolire il diritto soggettivo.
	- in questi casi, sotto le mentite spoglie dell'atto amministrativo, si cela un comportamento illecito negativamente incidente su un diritto soggettivo, che resiste dinanzi ad un episodio di solo apparente esercizio del potere.
	- Di qui la conseguenza della possibilità per il singolo di agire davanti al GO, anche senza impugnare l'atto, al fine di ottenere l'accertamento dell'esistenza e della lesione del diritto previsto dalla legge a suo favore, e quindi la condanna della PA a tenere i comportamenti seguenti.
	- Secondo la dottrina, quando le attività economiche private erano sottoposte a regime amministrativo, nel senso della necessità di munirsi di un titolo abilitativo della PA per poterle esercitare, la giurisdizione era del GO; al contrario, ora che tali attività sono state liberalizzate, la giurisdizione è del GA, il quale viene a conoscere di comportamenti incidenti su diritti soggettiv.