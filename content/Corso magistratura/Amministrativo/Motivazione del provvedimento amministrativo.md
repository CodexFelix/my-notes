---
Fonti
- art. 3 l. 241/90
- art. 10-bis L. 241/90
---
La motivazione è lo strumento attraverso cui la PA esterna i presupposti di fatto e le ragioni giuridiche a fondamento dell'adozione di un determinato provvedimento: costituisce un precipitato del principio di trasparenza dell'azione amministrativa e di democraticità della stessa. La motivazione viene inoltre in rilievo per garantire al destinatario l'accesso al controllo giurisdizionale o alla tutela giustiziale da parte della stessa PA, consentendo la conoscibilità dell'iter logico seguito dalla Amministrazione.
La previsione dell'obbligo di motivazione scaturisce dall'avvenuto mutamento del legame tra procedimento e provvedimento, che vede l'azione amministrativa aperta alla partecipazione procedimentale dei privati. Il provvedimento è il punto di incontro tra potere e diritti dei cittadini in un omento di coordinamento e composizione di opposti interessi.

### Obbligo generalizzato di motivazione
Prima della L. 241/90 non esisteva una disciplina generale ce imponesse la motivazione del provvedimento amministrativo. Conseguenze negative: trasparenza dell'azione amministrativa (impossibilità di conoscere l'iter logico seguito dalla PA e quindi la correttezza dell'operato); deficit sulla tutela giurisdizionale (rischio di ricorso al buio). Per scongiurare tali effetti negativi, dottrina e giurisprudenza hanno elaborato la necessità di supporto motivazionale dalla natura del provvedimento (pareri, atti di ritiro, comparativi di scelta e valutazione, provvedimenti difformi dai pareri acquisiti in istruttoria, atti sacrificativi della sfera del privato, atti ad istruttoria complessa) o dal suo rapporto con l'iter procedimentale, necessitanti di un'adeguata motivazione. La sanzione è stata individuata nell'annullabilità per eccesso di potere, elaborando figure sintomatiche come assenza, insufficienza o perplessità della motivazione; contrasto tra motivazione e dispositivo; contraddittorietà tra motivazione e risultanze procedimentali

L'art. 3 L. 241/90 introduce l'obbligo di motivazione per tutti i provvedimenti amministrativi, compresi quelli di organizzazione e lo svolgimento dei concorsi ed il personale; con la sola eccezione degli atti normativi e a contenuto generale (c.2)
La positivizzazione ha inciso anche suli connotati patologici del provvedimento adottato senza motivazione: violazione di legge per assenza di presupposti di fatto e ragioni giuridiche della decisione; eccesso di potere per carenze o incongruità diverse da quelle sopra menzionata (illogicità, contraddittorietà o insufficienza della motivazione)

Ambito di applicazione dell'art. 3:
- Vi sono soggetti solo i provvedimenti amministrativi: sono esclusi gli atti politici, gli atti privatistici e più in generale gli atti privi dei requisiti qualificanti il provvedimento. I pareri vincolanti, in quanto deliberazioni provvisorie del contenuto del provvedimento, sono assimilabili ad un atto sostanzialmente provvedimentale.
- Atti organizzativi: il c. 2 dell'art. 3, eccezione al dovere generale di motivazione del c. 1, sembra riferirsi ai provvedimenti con cui si stabiliscono le regole generali per l'organizzazione dell'amministrazione. La privatizzazione del Pubblico impiego ha distinto tra atti macro-organizzativi e privatistici: questi ultimi, in quanto assimilabili a quelli privatistici dell'imprenditore, non sembrano rientrare nel novero degli atti amministrativi necessitanti di motivazione
- Provvedimenti inerenti lo svolgimento di pubblici concorsi: interpretata in senso ampio - non solo concorsi nel pubblico impiego, ma anche gare per stipulazione di contratti (in particolare appalti pubblici)
	- Vexata quaestio concerne la consistenza dell'obbligo motivazionale nei pubblici concorsi, in particolare se possa ritenersi assolto con una valutazione esclusivamente numerica o se fosse anche necessario un giudizio espresso: l CdS 812/1998 ha affermato sovente che la motivazione numerica rappresenta l'implicita motivazione senza necessità di specificazione ulteriore, per garantire il principio di economicità dell'attività amministrativa e la celere definizione delle procedure concorsuali. Il punteggio numerico assicura la necessaria chiarezza delle valutazioni di merito compiute dalla commissione (Ad Plen 7/2017 e C.St. III 3184/2019). Ciò è bilanciato dalla necessaria predeterminazione dei criteri di valutazione degli elaborati concorsuali, in coerenza con l'art. 12 DPR 487/1994 che impone alle commissioni esaminatrici di determinare i criteri e le modalità di valutazione delle prove concorsuali al fine di motivare i punteggi attribuiti alle singole prove.
	- C. Cost. 28/2006 ha affermato che la giurisprudenza amministrativa fornisce un panorama articolato di possibili soluzioni interpretative: non limitandosi alla tesi che esclude l'obbligo do motivazione nelle operazioni di giudizio conseguenti a valutazioni tecniche, ma estendendosi sino a quella che ritiene applicabile il medesimo obbligo anche ai giudizi valutativi, e a quella secondo cui la sufficienza e idoneità del punteggio numero deve essere apprezzata caso per caso in relazione alla possibilità concreta che il candidato possa ricostruire i criteri seguiti dalla commissione esaminatrice
	- C. cost. 20/2009 ha dichiarato infondata la questione di legittimità costituzionale sollevata per violazione del principio del giusto processo e del diritto di difesa, argomentando dal rilievo che al candidato è in ogni caso garantita la possibilità di adire il GA avverso gli atti di valutazione degli elaborati, ancorché sostanziatisi in una valutazione solo numerica (comunque esprimente in via sintetica ed implicita la motivazione del provvedimento)
- Provvedimenti relativi al personale: con la privatizzazione gli atti di gestione del rapporto sono ormai privatistici e sfuggono all'obbligo di motivazione. Tuttavia anche nel diritto comune vi sono regole di motivazione per gli atti privatistici (ad es. per i provvedimenti disciplinari, ma anche per il licenziamento)

### Deroghe all'obbligo di motivazione
- Art. 3 c. 2: atti normativi e atti a contenuto generale
	- l'art. 13 l. 241 prevede eccezioni alla disciplina sulla partecipazione per questi atti
- Dottrina e giurisprudenza hanno individuato ulteriori ipotesi di esonero dall'obbligo di motivazione:
	- Provvedimenti ampliativi della sfera giuridica degli interessati: la giurisprudenza ritiene che l'emanazione del provvedimento favorevole implichi presuntivamente la conformità dell'istanza a legge e quindi una motivazione in re ipsa. D'altronde la motivazione espressa in tal caso sarebbe una mera ricognizione delle norme applicate. Viceversa, nel caso in cui vi siano dei controinteressati che evidenzino mediante la partecipazione ragioni contrastanti al rilascio del provvedimento, tornerebbe a imporsi la necessità di motivazione
	- Atti vincolati: un tempo ritenuti sottratti all'obbligo di motivazione, oggi con la l. 241/90 si ritiene che anche per questi sia necessaria la motivazione in ordine ai presupposti di fatto che fanno sorgere l'obbligo per la PA di pronunciarsi in una determinata direzione (la c.d. "giustificazione" del provvedimento, Ad. Plen. 9/2017, la spiegazione dei presupposti di fatto che coincidono con la situazione fotografata dal legislatore e l'idicazione della norma di diritto da cui scaturisce l'obbligo per l'amministrazione procedente)
	- (controverso) decisioni collegiali: contenuti della motivazione - spesso sono supportate dall'elenco degli interventi dei singoli componenti dell'organo. La giurisprudenza ritiene soggette all'obbligo motivazionale del collegio da ritenersi distinta dalle motivazioni dei singoli componenti e non è sufficiente la successione degli interventi dei singoli (C. St. V 854/2011)
	- Atti di alta amministrazione: a differenza degli atti politici soggiacciono alla L. 241/90 in quanto pienamente atti amministrativi. Il problema non concerne l'an della motivazione (che è dovuta) quanto il suo grado di robustezza/ampiezza. La questione è stata affrontata nel caso di nomine di vertice nell'apparato governativo ed amministrativo, alla luce del tipo di procedimento che conduce alla scelta (procedura comparativa paraconcorsuale, in cui la motivazione della scelta deve dare conto dell'avvenuto confronto; vs scelta fiduciaria, in cui deve semplicemente esplicitare le capacità del singolo in un'ottica di investitura fiduciaria) 
	- Atti di programmazione e pianificazione del territorio: è stata avanzata da alcuni la possibilità di sottrarli alla regola della motivazione integrando l'art. 3 insieme all'art. 13
	- Domanda manifestamente irricevibile, inammissibile, improcedibile o infondata (art. 2 c. 1 L. 241, come riformato dalla L. 190/2012): èì una deroga parziale alla generale necessità di indicazione delle ragioni giuridiche a fondamento della decisione assunta

### Struttura della motivazione
L'art. 3 oltre a sancire l'obbligo di motivazione indica il contenuto essenziale, costitutito dalla rappresentazione dei presupposti di fatto e le ragioni giuridiche che hano determinato la decisione dell'amministrazione in relazione alle risultanze dell'istruttoria.
- Presupposti di fatto: supporti fattuali del provvedimento, ossia gli elementi e dati di fatto che sono stati acquisiti in sede istruttoria e hanno costituito oggetto di valutazione ai fini dell'adozione dell'atto terminale. La formula si riferisce ad una nozione di presupposti di fatto in senso lato, comprensiva non solo delle circostanze necessarie per l'esercizio del potere ma anche dei motivi del provvedimento e dei dati di fatto valutati dalla PA
- Ragioni giuridiche: argomentazioni sul piano del diritto alla base del provvedimento (norme e principi ritenuti applicabili)
- Risultanze istruttorie: connessione tra procedimento e provvedimento, dando atto di tutti gli interessi emersi in sede istruttoria
- 3 ult. co: termine e autorità a cui ricorrere (norma da leggere in combinato con l'art. 8 c. 2 lett c-bis che nella comunicazione di avvio del procedimento include il termine di conclusione del procedimento e l'autorità cui ricorrere in caso di inerzia)
- L. 15/2005 ha introdotto nuove norme sulla motivazione del provvedimento amministrativo: l'art. 6 c. 1 lett. E) in cui si specifica che l'organo competente per l'adozione del provvedimento non può discostarsi dalle risultanze dell'istruttoria condotta dal responsabile del procedimento, se non indicandone la motivazione nel provvedimento finale (esprime un canone di coerenza tendenziale tra istruttoria e provvedimento finale); l'art. 10-bis introduce poi l'istituto della ==motivazione anticipata== nei procedimenti ad istanza di parte anticipazione dei motivi ostativi all'accoglimento della domanda.

Motivazione per relationem (art. 3 c. 3 L. 241): ragioni della decisione risultanti da altro atto dell'Amministrazione (pareri, proposte, rapporti tecnici) che sia richiamato dal provvedimento e "reso disponibile"
- disponibilità dell'atto: secondo la tesi meno rigorosa l'espressione va intesa nel senso che è sufficiente l'acquisibilità mediante l'istituto dell'accesso, escludendo la necessità che venga allegato d'ufficio e che la mancata allegazione dia luogo ad un effetto invalidante (C. St. III 2460/2018); la tesi più rigorosa afferma invece che un'interpretazione di tal fatta sarebbe un interpretatio abrogans, dato che l'accessibilità del documento è pacifica ex 10 e 22 l. 241. Ad ogni modo, sembra doversi escludere che la mancata disponibilità dell'atto produca un effetto invalidante, in omaggio al principio di conservazione e alla logica del raggiungimento dello scopo 

### Motivazione e invalidità del provvedimento
Prima della l. 241/90, i vizi di motivazione erano ricondotti nella categoria dell'eccesso di potere.
Con l'art. 3 L. 241, l'obbligo di motivazione è stato positivizzato in via generale:
Ne consegue che costituiscono violazione di legge:
- difetto assoluto di motivazione
- insufficienza della motivazione, se non sono indicati tutti i profili di fatto e i motivi di diritto della decisione;
- mancata indicazione specifica degli atti a cui il provvedimento rinvia nel caso di provvedimento per relationem;
- mancata comunicazione del preavviso di provvedimento negativo ex 10-bis

Gli altri vizi, non definiti dalla legge, costituiscono eccesso di potere: motivazione perplessa, irrazionale, illogica e contraddittoria

Discussa è la riconducibilità dei vizi della motivazione tra i casi di non annullabilità ex 21-octies c 2:
- secondo l'orientamento classico il provvedimento impugnato per difetto di motivazione va annullato anche se vincolato, non essendo ammissibile un'integrazione in giudizio della motivazione (C. St. 5291/2018)
- secondo un orientamento intermedio, stante la distinzione tra motivazione e giustificazione, l'integrazione della motivazione è ammissibile solo quando si tratti di provvedimenti vincolati
- Secondo la tesi maggioritaria, il difetto di motivazione è vizio di forma degli atti, con conseguente operatività dell'art. 21-octies c. 2: non sarà annullabile, con conseguente integrabilità in giudizio della motivazione - realizzando una sostanziale dequotazione del vizio di motivazione, essendo sempre possibile u'integrazione successiva (C.st. 3102/2018)
