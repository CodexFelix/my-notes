#### Principio di primazia (primautè) del diritto comunitario su quello nazionale
In caso di conflitto, contraddizione o incompatibilità tra norma comunitaria direttamente applicabile e norma interna, la prima prevale sistematicamente sulla seconda.

- Sent. Van Gend & Loos CGUE (1963): l'Unione costituisce un ordinamento di nuovo genere nel campo internazionale, a favore del quale gli Stati hanno rinunziato, anche se in settori limitati, ai loro poteri sovrani; ordinamento che riconosce come soggetti non soltanto gli Stati, ma anche i loro cittadini 

Art. 11 Cost.: principio dell'efficacia diretta e dell'effetto utile

Accettazione del primato nell'ordinamento italiano è stata molto travagliata, in assenza di norme costituzionali che lo riconoscessero.
- Solo con sentenza Frontini (1973), Corte cost. individua il fondamento del principio nell'art. 11 Cost.
- 2001 - riforma Titolo V Cost. introduce art. 117

### Fonti UE
- Trattati (TUE e TFUE): dal punto di vista esterno sono trattati internazionali, conclusi con le modalità e le procedure dei trattati; dal pdv interno invece hanno la funzione di norme costituzionali dell'ordinamento comunitario (48 TUE, inderogabili se non attraverso la procedura di revisione)
- principi generali, frutto di interpretazione della CGUE
	- originari del diritto comunitario: uguaglianza, non discriminazione e parità di trattamento (2 e 3 TUE, 8, 10, 18, 157 TFUE), libera circolazione di persone, sussidiarietà e proporzionalità, leale collaborazione; primazia del diritto comunitario e effetto utile
	- desunti dagli Stati membri: legalità dell'esercizio di ogni potere; contraddittorio e diritto di difesa; affidamento; non retroattività degli atti amministrativi, arricchimento senza causa, proporzionalità
- CDFUE, proclamata a Nizza nel dicembre 2000, un vero e proprio bill of rights. Fino al Trattato di Lisbona aveva valore giuridico incerto (per molti soft law). L'art. 6 TUE post-Lisbona riconosce che ha lo stesso valore giuridico dei Trattati
- Diritto derivato (288 TFUE)
	- regolamenti: atti a portata generale, obbligatori in tutti i suoi elementi e direttamente applicabili in ognuno degli Stati membri
	- direttive: atti rivolti agli Stati cui impongono un obbligo di risultato, con autonomia di scelta delle forme e mezzi per raggiungerlo, pur sempre con l'obbligo di ricorrere a fonti scritte cogenti sul piano interno di rango almeno pari a quelle che regolano già la materia
		- self-executing: il principio di leale cooperazione (4 TUE) e del c.d. effetto utile (in sede ermeneutica bisogna privilegiare l'interpretazione coerente agli obiettivi comunitari) impongono di verificar in concreto se una direttiva possa ritenersi produttiva di un immediato vincolo cogente all'interno dell'ordinamento nazionale. 
		- La direttiva self-executing presuppone la scadenza del termine per il suo recepimento e 
		- l'efficacia diretta è solo verticale in quanto sanzionatoria dell'unico soggetto tenuto al recepimento. Non sono mancate critiche a questa limitazione dell'efficacia diretta, appuntate sulle conseguenze non coerenti con la premessa di assicurare l'effetto utile del diritto comunitario e per il fatto che comunque c'è una distinzione tra Stato-legislatore, unico obbligato al recepimento, e amministrazione
			- la CGUE ha cercato di rimediare all'efficacia meramente verticale sia attraverso l'obbligo di interpretazione conforme che con l'efficacia nei c.d. rapporti triangolari (CGUE Fratelli Costanzo, sulla normativa nazionale di esclusione delle offerte anormalmente basse, giudicata in contrasto col diritto UE e con la concorrenza, la cui disapplicazione produce effetti anche a scapito delle altre imprese partecipanti quindi orizzontali)
			- La CGUE distingue tra effetti di sostituzione (incisione su rapporti interprivati in modo diretto, effetti preclusi) e di esclusione (disapplicazione delle norme incompatibili con la direttiva stessa; ammessi) (si v. CGUE Unilever Italia Spa)
	- Decisioni: obbligatoria in tutti i suoi elementi, può designare o meno i suoi destinatari (si distingue pertanto tra decisioni individuali e generali)
		- rivolte agli Stati possono prescrivere obbligo di facere (in sostanza assimilabili alle direttive) o di non facere (imponendo agli Stati di astenersi dall'attività vietata). Se sufficientemente complete e autoesecutive possono produrre effetti diretti negli ordinamenti nazionali, meramente verticali.
		- rivolte ai singoli hanno natura precipuamente amministrativa e sono assimilabili agli atti amministrativi
- Sentenze CGUE: hanno efficacia erga omnes e hanno lo stesso valore della disposizione interpretata 

# Rapporti tra ordinamento comunitario e nazionale

##### Modalità di attuazione del primato: disapplicazione
Disapplicazione della norma incompatibile.
CGUE nella Sent. Simmenthal (77) ha affermato che dai criteri dell'efficacia diretta e effetto utile che le norme comunitarie debbano potersi affermare sempre e da subito negli ordinamenti nazionali, vincendo le resistenze interne senza che sia necessaria la rimozione della norma interna contrastante per via giurisdizionale (incostituzionalità) o legislativa (abrogazione)
Controllo diffuso del giudice comune e delle Pubbliche Amministrazioni, che devono prima tentare interpretazione conforme e, ove impossibile, disapplicare la norma contrastante.

Anche in questo caso, l'Italia ha tardato ad adeguarsi.
Solo con la sentenza Granital (170/1984) la Consulta, recependo le critiche della CGUE nella sentenza Simmenthal, ha ammesso un sindacato diffuso.

Casi di competenza residua della Corte costituzionale:
1. Norma UE priva di efficacia diretta (C. Cost. 269/2017, 284/2007, 28/2010, 227/2010, 75/2012)
2. Ricorso sollevato in via principale contro legge regionale o statale. In questo caso giudice del caso concreto è già la Consulta
3. Contrasto sistematico della norma interna con ordinamento UE, che mette radicalmente in crisi l'appartenenza all'ordinamento unitario
4. Violazione dei diritti fondamentali [[Diritto amministrativo comunitario (UE)#^093321]]

#### Ricostruzione rapporti UE - ordinamento nazionale
- Tesi monista (CGUE Simmenthal), i due ordinamenti confluiscono in uno unitario ordinato in termini di gerarchia tra norme comunitarie e interne.
- Tesi dualista (Corte cost.), ordinamenti autonomi; la prevalenza dell'ordinamento UE avviene in base ==non al criterio di superiorità gerarchica, ma di competenza.== L'ordinamento italiano, avendo ceduto aree di sovranità, dovrà ritirarsi per lasciare spazio a quello europeo. La norma interna contrastante con quella europea non è invalida o abrogata, ma versa in uno stato di quiescenza - essendo tamquam non esset per PA e giudice, ma potrà riespandersi se venisse meno norma europea e conserva il suo regime ordinario al di fuori dell'ambito interessato dalla norma UE, potendo essere assoggettata a controllo di costituzionalità.

Rilevanti conseguenze pratiche della distinzione:
- Regime norma interna contrastante con norma UE direttamente efficace
- Norme UE parametro di legittimità dell'azione amministrativa o fonte del potere amministrativo?

==Prevale tesi monista==, a differenza del diritto internazionale, per più ragioni:
1. Integrazione (permeabilità) è consustanziale a spiegare la produzione degli effetti diretti delle norme UE negli ordinamenti nazionali.
2. Deriverebbe un regime ingiustamente diversificato a seconda che la norma UE con cui contrasta quella nazionale sia direttamente o meno applicabile: nel primo caso la norma nazionale sarebbe quiescente, nel secondo addirittura invalida in quanto può essere dichiarata incostituzionale ex 117 Cost.
3. La teoria della separazione degli ordinamenti contrasta con il fatto che la maggior parte delle potestà normative dell'Unione sono concorrenti con gli Stati.
4. L'art. 117 Cost. sembra aver fornito il definitivo recepimento normativo della tesi monista, costituzionalizzando i vincoli comunitari e manifestando la tendenziale irreversibilità del processo di integrazione europea e della cessione di sovranità - superabile solo con una riforma costituzionale

##### Limiti al principio di primazia: i controlimiti
Normalmente il principio del primato del diritto UE opera con qualsiasi norma interna, di qualsiasi rango, anche costituzionale. 
Se ciò è vero, l'Italia (come tutti gli altri Stati membri) ha individuato un argine ultimo e invalicabile alla penetrazione del diritto comunitario, rappresentato dai ==principi supremi dell'ordinamento costituzionale== e dai ==diritti fondamentali e inalienabili della persona umana== (c.d. **controlimiti**).

Con sent. Frontini (1973), ribadita dalla sent. Granital, la Consulta ha escluso che le limitazioni di sovranità spontaneamente accettate con i Trattati possano spingersi fino a violare quel nucleo intangibile di principi supremi dell'ordinamento costituzionale.

N.B.: la Consulta ha chiarito che il controllo sui controlimiti è accentrato e riservato a sé, non potendo il giudice mediante controllo diffuso disapplicare le norme eurounitarie nella singola fattispecie. Egli sarà pertanto tenuto a sollevare questione di costituzionalità (C. cost. 115 2018) ^093321

I controlimiti sembrano essere stati "comunitarizzati" con la recezione nel Trattato UE post-Lisbona art. 4 c. 2, nonché art. 53 CDFUE

La sent. della Grande Sezione CGUE che ha chiuso la vicenda Taricco  ha riconosciuto che il principio di legalità penale, in ossequio al principio di maggior tutela (53 CDFUE), fa venir meno anche l'obbligo di disapplicazione della norma nazionale contrastante con il diritto UE.

- I controlimiti non possono essere azionati nel caso in cui sia stato definito un grado unico e uniforme di tutela di un determinato diritto fondamentale cristallizzato in uno specifico atto dell'UE. Si v. CGUE Melloni, decisione-quadro sul MAE, ritenuta suscettibile di violare i diritti fondamentali riconosciuti dalla Costituzione Spagnola in particolare ila possibilità di esecuzione del mandato di arresto anche a prescindere dal fatto che lo Stato richiedente garantisca la revisione della sentenza resa in contumacia


### Doppia pregiudizialità nella sent. C. Cost. 269/2017
- Sono casi di doppia pregiudizialità quelle controversie in cui la norma nazionale risulti doppiamente contrastante sia con il diritto UE che con la Costituzione
- La Consulta ha affermato il ==principio di priorità della questione pregiudiziale comunitaria sulla questione di costituzionalità== (c cost. 284/2017; 193/2016; 319/1996; 536/1995)
	- difatti se la norma nazionale contrasta con norma self-executing, essa andrà disapplicata, così perdendo di rilevanza la questione di costituzionalità
	- se la norma nazionale contrasta con norma non self-executing, andrà prima rimessa questione di costituzionalità alla Consulta, che a sua volta solleverà pregiudiziale alla CGUE

C. Cost. 269/2017 ha ridefinito i rapporti tra pregiudizialità comunitaira e costituzionale nel caso di ==norma interna incompatibile con i principi affermati dalla CDFUE== (diritti fondamentali):
- anche se la norma ha efficacia diretta, deve sempre prioritariamente essere sollevata la questione di costituzionalità, per l'effetto di ==rimozione erga omnes== che da essa deriva, che garantisce un maggiore tutela dei diritti fondamentali
- si sostituisce quindi il criterio strutturale (che guarda al carattere auto-applicativo o meno delle norme comunitarie) con quello assiologico-sostanziale (contenuto delle norme)
- la pronuncia ha suscitato numerose incertezze e perplessità nella dottrina e giurisprudenza nazionali
	- in primo luogo ci si è chiesto se il principio valga solo per la CDFUE o anche per norme europee self-executing diverse (come regolamenti o direttive dettagliate) ma pur sempre espressive di diritti fondamentali della persona
	- in secondo luogo ci si è domandati quali poteri residuino in capo al giudice nazionale nel caso in cui la norma sospettata di doppio contrasto sia con CDFUE che Cost. venga giudicata costituzionalmente legittima: in particolare se si possa sollevare rinvio alla CGUE anche per gli stessi profili già esaminati dalla Consulta.
		- la Corte costituzionale in numerose sentenze afferma che la compatibilità con il diritto unitario della priorità del giudizio comunitario è dato dalla possibilità per la CGUE di vagliare la legittimità per "altri profili".
		- la CGUE nella sent. Global Starnet del 2017 ha affermato che l'efficacia del diritto UE rischierebbe di essere compromessa se al giudice europeo non fosse consentito di proceder al rinvio pregiudiziale di una questione di interpretazione del diritto UE anche nel caso in cui, nello stesso procedimentonazionale, la Corte costituzionale abbia già vagliato la conformià a norme costituzionali di contenuto analogo


### Responsabilità dello Stato per violazione diritto comunitario
- Procedura di infrazione (art. 258 ss TFUE)
- Responsabilità risarcitoria verso i singoli individui, anche se non fondata in specifiche disposizioi è frutto della giurisprudenza europea:
	- sent. Francovich (1991): fonda responsabilità sui principi di effettività delle norme europee, del primato, di leale collaborazione
	- CGUE Brasserie du Pecheur e Factortame: la responsabilità dello Stato per danni cagionati ai singoli in violazione de diritto UE ha carattere generale, sia con riferimento a norme dotate direttamente applicabili che prive di efficacia diretta (es. direttiva non self-executing)
		- nel caso di norma direttamente applicabile, la responsabilità dello Stato sorge per inosservanza degli organi dello Stato dell'obbligo di applicare una norma già direttamente efficace. La tutela risarcitoria in questo caso non si sostituisce, ma si aggiunge alla tutela in forma specifica, dato che il soggetto leso può comunque godere della diretta azionabilità del diritto
		- Nel caso di norma priva di efficacia diretta, la responsabilità risarcitoria trova il suo fondamento nell'art. 4 par. 3 TUE (leale collaborazione tra Stati)

Condizioni sostanziali della responsabilità dello Stato:
1. Che la norma comunitaria violata sia preordinata ad attribuire un diritto a favore dei singoli, il cui contenuto possa essere individuato in modo sufficientemente chiaro in base alla norma stessa
	- caratteristica non esclusiva delle norme dotate di efficacia diretta: anche quelle prive possono essere preordinate a conferire diritti ai singoli e la loro mancata attuazione da parte dello Stato pregiudica il singolo dal momento che impedisce il sorgere in suo favore del diritto che la norma intendeva garantirgli (risarcimento fondato in questo caso sull'art. 4 par. 3 TUE)
2. Violazione grave e manifesta, per evitare il rischio di una paralisi o eccessivo condizionamento dei singoli Stati in ragione del timore di incorrere in una responsabilità risarcitoria per ogni violazione anche marginale del diritto UE. La gravità può essere desunta da una serie di indici:
	- chiarezza e precisione della norma violata
	- ampiezza del potere discrezionale che la norma violata riserva alle autorità nazionali
	- carattere intenzionale o involontario della trasgressione commessa
	- scusabilità o meno di un eventuale errore di diritto
	- eventuale concorso del fatto di terzi (ad es. di un'istituzione dell'UE che ingeneri affidamento sulla legittimità comunitaria della condotta dell'autorità nazionale)
	- prosecuzione della violazione anche dopo un intervento chiarificatore della CGUE o l'avvio della procedura di infrazione
3. Nesso di causalità tra violazione perpetrata dallo Stato e danno subito dal singolo

[[Influenza del diritto comunitario sul diritto amministrativo, sostanziale e processuale]]



