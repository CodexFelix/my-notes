Per la giurisprudenza tradizionale del Consiglio di Stato (dagli anni 50 fino al 1992), l'unico rimedio contro un regolamento illegittimo era quello impugnatorio. Era invece esclusa la possibilità di procedere alla disapplicazione di un regolamento illegittimo.
Argomenti per cui si escludeva la disapplicabilità del regolamento illegittimo non ritualmente impugnato:
- Mancanza di una previsione che consenta al GA la disapplicazione, al contrario del GO (per cui operano gli art. 4 e 5 LAC), e inestensibilità analogica di queste norme in quanto si ritiene la disapplicazione un minus rispetto all'annullament ed è concessa al GO proprio in mancanza del potere di annullamento posseduto dal GA. L'unico caso eccezionale di disapplicazione consentita è la giurisdizione esclusiva del GA, qualora l'oggetto del giudizio riguardi posizioni di diritto soggettivo, in cui il sindacato è non sull'atto ma sul rapporto.
- Necessità di rispettare i termini perentori previsti per l'impugnazione degli atti amministrativi (cui i regolamenti sono equiparati), che verrebbero elusi sse si ammettesse la disapplicazione
- Principio della domanda (112 cpc) - impedirebbe al giudice di rilevare d'ufficio vizi non censurati dalla parte - e della certezza giuridica - contrasterebbe con una sentenza che disapplichi il regolamento ma decreti la vigenza e applicabilità permanente del provvedimento attuativo.

Consiglio di Stato, con la storica ==sentenza V Sez. 154/1992, ha superato l'orientamento tradizionale== sulla base dei seguenti argomenti:
- **Natura sostanzialmente normativa dei regolamenti**. I regolamenti non sono equiparabili agli atti amministrativi. A prescindere dalla forma (provenienza dalla PA), ciò che rileva è la natura sostanziale dell'atto regolamentare (sostanzialmente normativa).
	- Si applicheranno quindi i principi iura novit curia (applicabilità ex officio delle norme da parte del giudice, senza necessità di prospettazione di parte nel ricorso) e di gerarchia delle fonti (la cui sanzione è la disapplicazione). In realtà, non si tratterebbe neppure di disapplicazione del regolamento (inidoneo a produrre effetti), quanto di diretta applicazione della legge. Il regolamento illegittimo è ab origine inidoneo a produrre effetti giuridici e, così, a innovare l'ordinamento
- Il diritto comunitario, in forza del principio di *primauté*, consente la disapplicazione delle leggi contrastanti con norme comunitarie. Ciò deve valere a maggior ragione per i regolamenti contrastanti con le leggi.
- L'argomento che nega la disapplicazione perché si violerebbe principio della domanda è inconferente; il rgolamento verrà disapplicato con riferimento ai motivi di impugnazione
- La disapplicazione non pregiudica la certezza giuridica, fungendo anzi da stimolo all'esercizio del potere di autotutela da parte della PA. L'annullamento del regolamento rischia poi di pregiudicare la posizione di eventuali terzi controinteressati, potendo caducare atti favorevoli a soggetti non intervenuti in giudizio (quindi senza garanzie del contraddittorio)

Disapplicazione può operare ==sia in bonam che in malam partem==:
- Opera in malam quando c'è un rapporto di antipatia tra regolamento e atto attuativo impugnato: in questo caso il provvedimento è in contrasto con il regolamento, a sua volta in contrasto con la legge. Eliminato il regolamento, il provvedimento risulta conforme alla legge e il ricorso proposto contro di esso andrà quindi respinto.
- Opera in bonam quando c'è un rapporto di simpatia tra regolamento e atto attuativo a valle: in questo caso il provvedimento è conforme al regolamento, ma entrambi sono in contrasto alla legge. Disapplicando il regolamento, il provvedimento attuativo sarà contrastante con la legge. Il ricorso contro di esso andrà quindi accolto. Parte della giurisprudenza (Cons. Stato 222/96) ritiene che si tratti non di disapplicazione del regolamento quanto, piuttosto, invalidazione dell'atto applicativo per trasmissione del vizio proprio dell'atto pregiudiziale.


La disapplicazione sostituisce o si aggiunge all'[[Sindacato giurisdizionale verso regolamenti#^af38a4|annullamento]]? Due orientamenti:
1. Si aggiunge, sì che il privato potrà chiedere, ove abbia interesse, l'annullamento. Due argomenti:
	- superiore intensità della tutela caducatoria, maggiormente satisfattiva per l'interessato, riparandolo dal rischio di nuovi atti attuativi del regolamento.
	- la giurisdizione del GA, sempre più imperniata sul rapporto e tesa al riconoscimento al bene della vita, necessita di strumenti (come l'annullamento) che si traducono in un arricchimento delle tutele.
2. (Preferibile) I due rimedi si pongono in rapporto di reciproca esclusione:
	- Se è impugnato regolamento volizione-azione (direttamente lesivo) la tutela sarà quella dell'annullamento
	- Se il regolamento è volizione-preliminare, l'unico strumento è quello della disapplicazione.
	>Il rischio di reiterazione di ulteriori atti applicativi illegittimi è scongiurato dall'effetto conformativo del giudicato, che determina la nullità di tali atti. Ciò non preclude la possibilità di adottare atti applicativi del regolamento nei confronti di altri soggetti, ma ciò è coerente con la configurazione del processo amministrativo quale giudizio di giurisdizione soggettiva (volto a tutelare la posizione soggettiva del ricorrente), non già l'interesse oggettivo e generale alla legittimità dell'agire amministrativo.
	





