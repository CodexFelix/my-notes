---
Fonti
- DPR 1199/1971
---
La tutela giustiziale consiste nella possibilità per il privato di chiedere giustizia alla stessa Amministrazione. L'interessato ha la possibilità di chiedere, attraverso ricorso alla PA, la revisione del provvedimento di cui è destinatario senza ricorrere alla tutela giurisdizionale.

==La ratio== della tutela giustiziale è riassumibile nella triplice necessità:
1. Evitare ricorsi giurisdizionali, ricercando nell'ordine amministrativo una soluzione alle controversie coinvolgenti interessi dell'Amministrazione (principio di economia dei mezzi giuridici)
2. consentire alla PA, in seguito al ricorso di riesaminare la questione, e eventualmente correggere i propri errori
3. garantire al privato la tutela anche per quei vizi che non siano deducibili in sede giurisdizionale (ad es. con il ricorso gerarchico è possibile dedurre vizi del merito del provvedimento)

Quanto alla natura dei ricorsi amminisstrativi due sono gli inquadramenti dogmatici in dottrina:
1. Tesi che li riconducono al generale potere di autotutela della PA, anche se caratterizzate da alcuni elementi di specialità, come l'iniziativa del privato e la puntuale regolamentazione del contraddittorio, condividerebbero la natura di esplicazione del potere della PA di farsi giustizia da sé.
2. Tesi che ritiene siano espressione del ==potere di autodichia== dell'amministrazione, ossia non di "autotutelare" ma di decidere da sé in veste neutrale una controversia insorta con i terzi. E' pertanto una autentica espressione amministrativa della funzione di giustizia, che si condensa nell'affermazione del diritto nel caso concreto, sub specie di restaurazione dei diritti soggettivi e interessi legittimi violati dal provvedimento amministrativo

A sostegno della seconda tesi militano le caratteristiche proprie della tutela amministrativa, che valgono a differenziarla dall'autotutela
- ==Iniziativa del ricorrente==: l'autotutela è caratterizzata per definizione dall'iniziativa officiosa della PA (le sollecitazioni del privato restano meramente eventuali); viceversa l'autodichia necessita di iniziativa del privato
- ==Carattere contenzioso del procedimento==: diversa intensità di garanzia del contraddittorio, nell'autotutela limitata alle facoltà dell'art. 10 L. 241 e comunque caratterizzata dalle vistose deroghe degli artt. 7 e 13; nel caso della funzione giustiziale vi è invece un più accentuato riconoscimento a tali garanzie
- ==Doverosità dell'annullamento in presenza di vizi di legittimità==: nell'autotutela l'annullamento è invece subordinato alla valutazione dell'interesse pubblico all'eliminazione del provvedimento
- ==Neutralità e imparzialità==: nel caso di autodichia la PA è neutrale, nel senso che gli interessi pubblici e privati sono considerati su un piano di parità. Nell'autotutela, invece, la PA è solo imparziale, dovendo solo trattare senza discriminazione negli interessi coinvolti ma nel perseguimento dell'interesse pubblico
- ==Vincolo dei motivi di ricorso==: in caso di autodichia, diversamente da quanto accade nei casi di autotutela, l'autorità decidente deve attenersi al principio di corrispondenza tra chiesto e pronunciato (analogo a quello giurisdizionale). Se la PA esercita il potere di autotutela, essa può - pur considerando infondati i motivi addotti dal ricorrente - esercitare ex officio tale potere e, per l'effetto, annullare il provvedimento anche per altri vizi o caducare provvedimenti diversi da quello toccato dal ricorso amministrativo. Non si tratterebbe di pronuncia ultra vires ma di provvedimento di annullamento in sede di autotutela contestuale alla decisione giustiziale
- ==Consumazione del potere decisorio==: in sede di autodichia, a differenza dell'autotutela, l'autorità che decide il ricorso, una volta emanato il provvedimento decisorio "consuma", secondo l'orientamento prevalente, il proprio potere. Alla PA è preclusa cioè la possibilità di rponunciarsi una seconda volta sul medesimo oggetto, volendo evitarsi una sorta di bis in idem. Tale principio è antitetico al modello dell'inesauribilità temporale del potere di autotutela, a sua volta precipitato storico e logico della permanente tensione della PA al perseguimento dell'interesse pubblico istituzionale
- ==Esclusione dell'affievolimento==: la natura giustiziale delle determinazioni esclude in radice che esse, diversamente da quanto accade in tema di autotutela, possano incidere sugli eventuali diritti soggettivi, degradandoli a interessi legittimi.
- ==Vizi della decisione deducibili in sede giurisdizionale==: se si accede alla tesi per cui le decisioni sono atti neutrali di applicazione vincolata del diritto e non provvedimenti di esplicazione di discrezionalità amministrativa, deve concludersi che i motivi di ricorso giurisdizionale avverso dette decisioni dovranno concernere vizi identici a quelli deducibili in relazione ad un atto giurisdizionale, a esclusione pertanto del vizio tipicamente amministrativo dell'==eccesso di potere==


### Rapporti tra ricorsi amministrativi e tutela giurisdizionale: analogie e differenze
Analogie:
- come il ricorso giurisdizionale, anche quello amministrativo è preordinato a garantire l'affermazione del diritto nel caso concreto (==analoga funzione di giustizialità
- procedurale: il ricorso amministrativo, come quello giurisdizionale, deve essere ==sollecitato da iniziativa di parte, è vincolato ai motivi di ricorso ed è caratterizzato da forme più pregnanti di garanzia del contraddittorio==
- è controverso se il principio della consumazione del potere decisorio assuma valore assoluto anche in ambito giustiziale, ovvero sia mitigato dalla possibilità di revocare o annullare i provvedimenti decisori da parte della stessa autorità decidente in sede di amministrazione attiva. La tesi più rigorosa reputa esportabile in blocco il principio di irretrattabilità delle decisioni. Altra tesi, che si manifesta più aperta in merito all'annullamento, sulla considerazione che la decisione ha pur sempre natura di provvedimento amministrativo, escliude in ogni caso la possibilità di applicare il rimedio della revoca. Risulta infatti complesso coniugare la revoca, che è atto discrezionale fondato sulla rivalutazione dell'opportunità di una pregressa determinazione, con il carattere comunque vincolato della decisione giustiziale


Differenze:
La natura pur sempre amministrativa dei cd rimedi giustiziali impedisce una più profonda assimilazione alla funzione giurisdizionale stricto sensu. Così nei ricorsi amministrativi ordinari è ==esclusa la possibilità di sollevare questioni di legittimità costituzionale==, ==al pari della questione pregiudiziale innanzi alla CGUE==. Diverso il discorso per il ricorso straordinario, ormai giurisdizionalizzato dopo la L.69/2009 e il successivo cpa del 2010.
- L'altra differenza riguarda l'efficacia delle decisioni: quelle su ricorsi amministrativi non sono sentenze, ma provvedimenti amministrativi disapplicabili da parte del GO, esse non acquisiscono forza di giudicato e non possono avere esecuzione attraverso il rimedio dell'ottemperanza. L'unico strumento di tutela, in caso di mancata uniformazione della PA al vincolo derivante dal decisum amministrativo, è l'impugnazione del provvedimento violativo/elusivo o del silenzio dell'amministrazione inottemperante davanti al GA in sede di cognizione. La violazione di un provvedimento vincolante (quale è la decisione del ricorso amministrativo) vizia di eccesso di potere gli atti da questa emanati

### Classificazione dei ricorsi amministrativi
- Ordinari: contro provvedimenti non definitvi della PA, ovvero atti per i quali è possibile la rivisitazione, oltre che da parte della stessa autorità che ha emanato l'atto, anche di quella gerarchicamente sovraordinata, che manifesta in tal modo la "definitiva" volontà dell'amministrazione su un determinato argomento.
	- opposizione (esperibile nei soli casi previsti dalla legge all'indirizzo della stessa autorità emanante), ricorso gerarchico proprio (rimedio generale con cui si aziona l'intervento dell'organo gerarchicamente sovraordinato rispetto all'emanante), gerarchico improprio (mezzo di tutela eccezionale praticabile nei casi tassativi di legge all'indirizzo di un organo non legato da rapporti di gerarchia, spesso appartenente ad un distinto plesso amministrativo).
- Straordinari: solo nei confronti di atti definitivi, in relazione ai quali sia già intervenuta l'ultima parola da parte dell'autorità amministrativa. Unica forma di rimedio straordinario oggi esistente è il ricorso al Presidente della Repubblica, oggi non più considerato un ricorso stricto sensu amministrativo

- ==Impugnatori==: con i quali si impugna un provvedimento amministrativo al fine di ottenere una rivisitazione nel merito oppure di legittimità
- ==Non impugnatori==: che non hanno per oggetto un provvedimento ma una controversia insorta, oltre che tra privati e PA, ==anche tra due o più soggetti terzi== contendenti in un campo che tocchi in qualche modo (in via diretta o anche solo indiretta) gli interessi della PA. Tali rimedi sono rimessi solo in ipotesi eccezionali tassativamente previste dalla legge; ==la relativa decisione non riguarda un provvedimento amministrativo== e, in caso di accoglimento, può sfociare di volta in volta in una pronuncia dichiarativa o costitutiva, senza acquistare in ogni caso il carattere di provvedimento di secondo grado.

- ==Eliminatori==: ricorsi che possono comportare la sola eliminazione del provvedimento impugnato, con salvezza del riesercizio del potere di amministrazione attiva, nel rispetto del vincolo decisorio, da parte dell'amministrazione che ha adottato il provvedimento annullato
- ==Rinnovatori==: comportano la devoluzione dell'intera pratica all'organo decidente: quest'ultimo, dopo aver verificato la fondatezza del ricorso, non si limita all'annullamento del provvedimento, ma procede alla sua modifica o sostituzione con altra determinazione che sancisce il definitivo assetto d'interessi sul tema. Possono avere carattere rinnovatorio i ==soli ricorsi diretti ad un'autorità competente a provvedere sulla pratica==, vale a dire titolare sia del potere giustiziale che di amministrazione attiva

