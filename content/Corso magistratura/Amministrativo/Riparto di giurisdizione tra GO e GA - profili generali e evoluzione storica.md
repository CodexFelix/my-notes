### Sistemi processuali monistici e dualistici
La classificazione dei sistemi adottati dai vari Paesi è oggi resa più difficile dal livellamento che nel corso del tempo i vari sistemi hanno subito, sia a causa della presa in considerazione delle ragioni del modello a sé opposto, sia a causa della costruzione da parte del diritto comunitario di principi comuni al fine di armonizzare le discipline degli Stati membri.
Resta ferma la possibilità di distinguere i sistemi di giustizia amministrativa in due. grandi categorie:
- Sistemi monistici: ordinamenti di common law, in cui non è necessario un giudice speciale non esistendo un diritto speciale della PA. La giurisdizione è unicamente quella ordinaria anche nei confronti della PA. I motivi sono da ricercare nelle peculiarità del common law, in cui il GO è divenuto elemento essenziale di creazione e garanzia dell'ordine giuridico, nonché della mancata elaborazione di una nozione di PA come entità unitaria e astratta. In Gran Bretagna il pensiero liberale imperante ha impedito di riconoscere dignità e cittadinanza al diritto amministrativo e ai suoi giudici e ha liquidato come strumenti oppressivi quegli organi che avrebbero potuto partorire una giurisdizione amministrativa
	- nonostante ciò, l'esclusività del GO sembra essere andata perduta anche nei sistemi di common law: In Regno Unito sono sorti veri e propri istituti speciali di giustizia amministrativa (tribunals e inquiries), che hanno attenuato il monismo; negli Stati Uniti, la tutela del cittadino nei confronti della PA ha finito per essere anticipata dal procedimento d'emanazione dell'atto che ha assunto una finalità e struttura quasi-giurisdizionali
- Sistemi dualistici (Francia, Germania, Italia): nato in Francia a seguito della Rivoluzione del 1789 - sistema del contenzioso amministrativo, basato sulla separazione dei poteri e sul corollario dell'affidamento del controllo dell'amministrazione ad appositi organi di giustizia, distinti da quelli di amministrazione ma appartenenti al potere esecutivo e non giurisdizionale (Conseil d'Etat)

### Criterio di riparto della causa petendi, fondato sulla distinzione tra interesse legittimo e diritto soggettivo
Il sistema della giustizia amministrativa italiano è stato notevolmente influenzato nelle sue origini dal sistema francese. Nonostante ciò, a seguito dell'istituzione della IV sezione del Consiglio di Stato sono emerse tendenze originali che hanno portato il criterio di riparto ad attesstarsi sulla differenza tra interesse legittimo e diritto soggettivo.

Il legislatore poteva scegliere tra quattro criteri di riparto GO-GA:
1. Criterio soggettivo: natura del soggetto parte della controversia
2. Criterio oggettivo: di stampo processuale, basato sulla domanda proposta dal ricorrente. Se di annullamento -> GA, se di risarcimento -> GO, in base alla separazione dei poteri per cui il GO è impossibilitato ad interferire negli atti posti in essere da un diverso potere dello Stato
3. Criterio settoriale o materiale: ciò che rileva è che la controversia afferisca ad una delle materie di giurisdizione esclusiva di GA o GO
4. Causa petendi: tipo di posizione soggettiva (diritto soggettivo o interesse legittimo) dedotta in giudizio

Il nostro sistema prevede la ==regola generale della causa petendi==, posta inizialmente dalla L. Crispi, poi ribadita dalla L. TAR e in seguito costituzionalizzata dall'art. 103 Cost., per poi essere inserita nell'art. 7 cpa (che afferma che il GA è il giudice naturale del potere pubblico). 
La Costituzione non ha però sancito l'inderogabilità del criterio della causa petendi: esso conosce ==due eccezioni, la giurisdizione esclusiva del GA== (103 Cost) e quella ==esclusiva del GO== (ricavabile implicitamente dal 113 Cost.)

### Dal sistema preunitario alla LAC
1. Il sistema del contenzioso amministrativo era stato esportato negli Stati preunitari con alcune variabili. Tra gli Stati preunitari, vero e proprio precedente della legislazione nazionale è quella piemontese, in cui a seguito della ==Riforma Rattazzi==, la giustizia amministrativa vedeva compresenti ==giudici ordinari== (consigli di governo e consiglio di stato quale giudice d'appello) e ==giudici speciali== del contenzioso (Consiglio di Stato, Corte dei conti ecc.): i primi competenti per le controversie relative a diriti civili, di dirito pubblico e per le contravvenzioni; i secondi in ordine a specifiche materie (contabilità, istruzione pubblica). ==Accanto ai giudici del contenzioso residuavano poi le competenze della giurisdizione civile==, che conosceva dei rapporti tra cittadini e Stato che riguardassero lo Stato come ente soggetto al puro diritto privato, solo eccezionalmente il GO poteva conoscere di rapporti di diritto pubblico specificamente attribuitigli.
	- fino a questo momento si poteva quindi parlare solo di "riparto di attribuzioni", attesa la natura non giurisdizionale dei Consigli di Governo, i quali costituivano un complesso di organismi sostanzialmente amministrativi, dotati di una limitata funzione giusdicente, in particolari materie predeterminate dalla legge e con riferimento a specifici atti amministrativi
	- ==Il principale criterio== per distinguere la Giurisdizione ordinaria da quella amministrativa ==era quello della predeterminazione delle materie di competenza== dell'una o dell'altra; il criterio della tipologia del rapporto giuridico era soltanto residuale, sebbene in questo periodo fosse già emersa a livello dottrinale e giurisprudenziale una sfera di interessi del privato coinvolti nell'azione amministrativa e suscettibili di una certa tutela, pur se distinti dai veri e propri diritti. Tale emersione era la conseguenza della distinzione tra un settore di azione amministrativa soggetto a controllo giurisdizionale e settore di amministrazione ad esso sottratto, ovvero quello della cd amministrazione economica, con ciò intendendosi il nucleo di attività amministrativa schiettamente discrezionale, non puntualmente disciplinato da leggi o regolamenti, a fronte del quale era concessa unicamente la tutela interna dei ricorsi amministrativi.
2. All'indomani dell'unificazione del Paese si pose il problema della riforma della giustizia amministrativa, che vide contrapposti i liberali (favorevoli all'abolizione del contenszioso amministrativo, così da separare i poteri dello stato e rafforzare la libertà politica dl singolo nei confronti dell'amministrazione) e gli esponenti della sinistra storica (favorevoli al mantenimento del sistema del contenzioso) La scelta ricadde sull'==abolizione del contenzioso== ==(art. 2 L. 2248/1865 all. E, c.d. LAC==) e sulla concentrazione in capo ad un unico giudice ordinario della cognizione dei diritti soggettivi anche nelle materie di diritto pubblico, con contestuale abolizione degli organismi di giustizia amministrativa privi delle necessarie garanzie di terzietà e imparzialità.
	- l'art. 2 LAC affidava alla competenza del GO tutte le controversie in cui si facesse questione di un diritto civile o politico o comunque vi possa essere interessata la PA, anche se siano stati emanati provvedimenti del potere esecutivo o dell'autorità amministrativa
	- nonostante l'ampliamento delle situazioni tutelate dal previgente sistema, ==gli art. 4 e 5 limitavano fortemente l'apparato dei poteri conferiti al GO==: ==solo disapplicazione== con conseguente preclusione di ogni pronuncia di annullamento o revoca, come di sindacabilità del provvedimento nel merito
	- l=='art. 3 LAC devolveva gli affari non compresi nell'articolo precedente alla cognizione dell'autorità amministrative==, che provvederanno con decreti motivati. L'assenza di una tutela giurisdizionale di questi interessi negava loro piena dignità giuridica. Si poneva unicamente una questione di riparto di attribuzioni tra GO e PA. Gli affari non compresi di cui al 3 LAC potevano aspirare all'unica tutela offerta dai rimedi di carattere amministrativo
	- Quanto alla risoluzione dei conflitti di attribuzione, inizialmente affidata al Consiglio di Stato dalla riforma del 1859, essa viene deferita alla competenza delle SSUU  dalla L. 3761/1877. Entrambi gli organi adottano il criterio distintivo atti iure imperii e iure gestionis.

### Nasce il giudice amministrativo e conseguente problema di riparto di giurisdizione
3. ==Nel 1889, con la legge istitutiva della IV sez. del Consiglio di Stato==, si affrontò la questione della tutela giurisdizionale di quelli che successivamente sarebbero stati qualificati come interessi legittimi.
	- l'art. 3 della citata legge, lungi dal menzionare l'oggetto sostanziale della tutela amministrativa, forniva degli interessi di individui o enti morali giuridici una nozione dinamico-processuale, ==limitandosi a individuare i vizi dell'atto amministrativo su cui era competente a pronunciarsi il Consiglio di Stato in veste giurisdizionale== (incompetenza, eccesso di potere, violazione di legge).  Conseguentemente, l'interesse legittimo si configurava esclusivamente come titolo di legittimazione processuale, i cui presupposti erano costituiti dagli stessi vizi dell'atto impugnato. La centralità posta ai vizi evidenzia la centralità attribuita dalla legge all'atto amministrativo, il che induceva ad escludere che il giudizio amministrativo implicasse anche un sindacato sul rapporto giuridico sottostante all'agere autoritativo (Ciò che connotava il giudizio amministrativo era la natura impugnatorio-annullatoria della tutela: non la pretesa sostanziale, ma la verifica della conformità dell'atto allla legalità e al'interesse pubblico)
	- Quanto alla possibilità di qualifiicare la neoistituita IV sez. del Consiglio di Stato come organismo giurisdizionale in senso tecnico, essa era stata inizialmente e prevalentemente negata, attesa la composizione dell'organo (nomina governativa) e tipologia delle pronunce da essa emanate (decreti amministrativi, e non sentenze). Tuttavia, con l'istituzione delle Giunte Provinciali Amministrative (sempre nel 1889) venne superato il rigore della tradizionale tripartizione dei poteri; questi organi venivano infatti ritenuti depositari di funzioni espressamente qualificate dalla legge come "giurisdizionali"
		- ogni residuo dubbio verrà fugato dall'istituzione della V sezione del Consiglio di Stato (l. 62/1907) che precisò in modo esplicito il carattere giurisdizionale delle statuizioni delle GPA e del CdS, ammettendo anche il ricorso in Cassazione per difetto di giurisdizione

### La ricerca del criterio di riparto: petitum formale o causa petendi?
4. In merito al criterio di riparto della giurisdizione, la giurisprudenza della Suprema Corte e del Consiglio di Stato vennero inizialmente a contrapporsi:
	- la giurisprudenza amministrativa aveva inizialmente accolto la teoria del ==petitum formale==: ciò che rilevava era il tipo di provvedimento richiesto all'autorità giudiziaria. Se di annullamento di atto illegittimo (strumento processuale impugnatorio), giurisdizione del GA anche se su diritti soggettivi incisi da provvedimenti; dunque, essendo astrattamente possibile ipotizzare la possibilità di tutela sia demolitoria che risarcitoria, sarà rimesso alla libera determinazione del privato ricorrente la scelta in concreto della strada giudiziaria da percorrere. In merito a ciò tale teoria si prestava ad essere criticata proprio perché, essendo possibili entrambe le tutele, era possibile dare luogo a giudicati contrastanti
	- Sul versante opposto, la SC aveva elaborato la teoria della ==causa petendi (o petitum sostanziale)==: a radicare la giurisdizione del GA occorreva che l'annullamento venisse richiesto a fronte di un atto lesivo di una posizione di interesse non protetto come diritto soggettivo, ossia di un interesse legittimo. Si riteneva pertanto che la riforma del 1889 avesse inteso creare un plesso giurisdizionale deputato ad assicurare tutela piena alle posizioni di interesse legittimo, sino ad allora affidate al solo strumento remediale interno all'amministrazione stessa. Di conseguenza, la giurisdizione del GA, secondo la Cassazione, veniva a connotarsi in senso soggettivo e gli interessi di cui all'art. 3 l. 5992/1889 assumevano le vesti di autonome posizioni di diritto sostanziale, tutelate con il mezzo dell'annullamento.
### Trionfo del criterio della causa petendi: dal concordato giurisprudenziale alla Costituzione
5. ==Con il concordato giurisprudenziale fra i presidenti della Corte di Cassazione e della IV sez. del Consiglio di Stato si raggiunse la definitiva consacrazione del principio della causa petendi==, quale criterio unico di riparto. Nelle due decisioni rese dall'Ad. Plen. del 1930 e SU 2680/1930 si stabilì infatti che il discrimen tra le due giurisdizioni fosse quello della causa petendi; la scelta del tipo di tutela rappresentava un posterius rispetto all'individuazione della posizione giuridica sottostante. Da qui la conclusione che l'annullamento potesse essere chiesto al Consiglio di Stato solo ==quando la pretesa sostanziale fatta valere in giudizio concernesse interessi legittimi e non diritti soggettivi==. Pertanto, all'esito di tale accordo concettuale, si registrò un sostanziale allineamento della costante opinione giurisprudenziale al criterio secondo il quale l'annullamento di un atto, espressione di una potestas pubblica, non può essere richiesto dinanzi al GA, se la pretesa sostanziale azionata in giudizio non concerne interessi legittimi in quanto tali e per ciò solo attribuito alla giurisdizione del GA; non rileva il nomen formale della pronuncia pretesa, ma la natura sostanziale della tutela rivendicata (il cd petitum sostanziale)
	- ==Questo criterio ha conosciuto alcune fasi di incertezza==: in alcuni casi i Giudici di legittimità hanno rilanciato la ==teoria della prospettazione==, appartenente all'ambito concettuale della doppia tutela, ==secondo cui la giurisdizione va individuata in base alla prospettazione della posizione giuridica dedotta dall'attore nelle sue difese==. Tale teoria è stata abbandonata sulla scorta del rilievo che il riparto deve essere basato su dati oggettivi che discriminino il campo di azione dei due giudici e non può invece dipendere da valutazioni soggettive di opportunità delle parti. Non è in altri termini plausibile una giurisdizione ballerina sulla base della quale la medesima controversia possa essere conosciuta dall'uno o dall'altro giudice a seconda dell'estro del ricorrente di turno
	- All'inizio dei lavori preliminari alla redazione del testo costituzionale, il sistema del riparto sembrava non più attestato sulla monoliticità del principio della causa petendi, quale unico criterio discretivo, ma risentiva dei pervasivi influssi di opzioni di riparto alternative, o quantomeno sussidiarie atte a valorizzare istanze di concentrazione processuale. Uno dei problemi concerneva l'opportunità di conservare l'assetto dualistico o di realizzare il passaggio ad un sistema di giurisdizione unica, sopprimendo il separato consesso di giustizia amministrativa (così Calamandrei). 
6. La Costituzione mantiene la doppia giurisdizione (sostenuta dall'autorevole opinione di Mortati). Mantenuto il monopolio della funzione nomofilattica in capo alla Suprema Corte e recepite le acquisizioni del concordato giurisprudenziale del 1929, si volle pertanto dotare di ==copertura costituzionale la figura degli interessi legittimi== e al contempo sancire definitivamente il principio della ==causa petendi== quale criterio generale di riparto della giurisdizione (==art. 103 Cost.==, che ==fa salva== la possibilità che venga attribuita la ==giurisdizione esclusiva== su particolari materie a prescindere dalla posizione soggettiva dedotta). La scelta di un lemma come =="tutela"==, allusivo ad un potere certamente più incisivo di quello meramente cognitorio, corrobora una lettura evolutiva dell'assetto predisposto dai Padri costituenti, indubbiamente volto a recepire l'iter storico dei criteri di riparto, ma anche proiettato in una concezione più moderna di giudizio amministrativo, successivamente recepita dal cpa. Una concezione in virtù della quale al fondamentale criterio della causa petendi, si affianca un criterio dettato sostanzialmente da logiche di concentrazione processuale: criterio inizialmente concepito come inerente a ristretti settori, poi sviluppatosi in maniera esponenziale, infine ridimensionato. ==La mancata costituzionalizzazione del principio per cui al GO è precluso il potere di annullamento degli atti amministrativi==  (artt. 4 e 5 LAC) consente di delimitare, ex adverso, gli spazi del sistema giurisdizionale amministrativo affidati alla copertura costituzionale. Ciò che la Carta fondamentale recepisce ed eleva al rango di principi sovraordinati è il modello della doppia giurisdizione, il criterio di riparto fondato sulla dicotomia diritti soggettivi / interessi legittimi, non anche il divieto di tutela demolitoria da parte del GO, come attesta anche l'art. 113 ult. co Cost. (che non specifica gli organi giurisdizionali cui è consentito annullare gli atti amministrativi); ciò consente di ipotizzare spazi di giurisdizione esclusiva del GO in merito alla legittimità di un provvedimento lesivo di un interesse legittimo. 
