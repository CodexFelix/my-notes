==La democratizzazione del potere passa necessariamente attraverso la sua procedimentalizzazione==. Solo un potere procedimentalizzato è democratico.

Il procedimento, un tempo oggetto oscuro e misterioso e investito da un interesse recessivo rispetto a quello riservato al provvedimento amministrativo, viene oggi ad essere disciplinato puntualmente. Due visioni di procedimento:
1. ==Formale, come concatenazione di una pluralità di atti, conseguenziali l'uno all'altro e preordinati all'adozione del provvedimento finale==. Questa definizione teleologica, implica una nozione di provvedimento amministrativo come fattispecie a formazione progressiva, risultato di un procedimento e vero momento dell'estricazione del potere.
2. Si ha una rivoluzione copernicana con la ==concezione funzionale del procedimento==, la quale ridimensiona il ruolo del provvedimento in nome del procedimento. Secondo questa tesi, il ==procedimento è la vera modalità di esercizio del potere pubblico==, forma della funzione amministrativa che consente la partecipazione del privato nell'esercizio del public power.
La seconda tesi porta a considerare il rapporto governanti-governati non più ex parte principis (impostazione liberale autoritaria), ma ex parte populi (a latere civis): al cittadino devono essere sepre riconosciute pretese a titolo individuale.

Se il potere è una fonte che sprigiona energia giuridica, questa energia viene incanalata in sequenze procedimentali tipiche. Il procedimento è la manifestazione sensibile della funzione, ossia la forma esterna del potere colta nel suo momento dinamico.
Si parla di eclissi dell'atto amministrativo, per evidenziare che il vero luogo di esercizio del potere è il procedimento amministrativo, ossia il potere nel suo farsi; il provvedimento degrada a mero riepilogo statico delle valutazioni già effettuate nel corso della procedura.

In questo quadro il procedimento svolge una pluralità di funzioni
- consente il controllo del giudice sull'esercizio del potere
- assicura il coordinamento tra amministrazioni
- dà voce a tutti gli interessi incisi direttamente o indirettamente e garantisce il confronto secondo gli schemi di diritto naturale dell'audi et alteram partem e del modello anglosassone della due process of law (contraddittorio verticale, tra PA e destinatario; contraddittorio orizzontale, tra PA e due o più privati portatori di interessi contrapposti)
- funge da fonte di legittimazione del potere e di promozione della democraticità dell'ordinamento amministrativo. Si è già evidenziato come la caduta della legalità sostanziale si presti a essere compensata dalla legalità procedurale. Il procedimento diventa la sede in cui si procede a individuare e precisare la regola per il caso concreto.

#### Procedimentalizzazione rafforzata del potere sanzionatorio nel modello CEDU
Le saznzioni amministrative sono state a più riprese equiparate dalla Corte EDU, che ha inteso smascherare la "truffa delle etichette" volta ad aggirare le garanzie di cui agli artt. 6 e 13 CEDU e 47 CDFUE, alle pene inflitte dal giudice penale, ove tali sanzioni siano connotate da finalità punitiva e afflittiva e da una rilevante severità (criteri Engels).
==La similitudine tra giudice penale e autorità amministrativa nel comminare sanzioni attribuisce una connotazione sostanzialmente giudiziaria al procedimento sanzionatorio==, da cui deriva la necessità che i diritti di difesa siano garantiti con un'ampiezza e intensità tale da consentire una effettiva possibilità di condizionare l'esercizio del potere.

Il rispetto delle garanzie procedurali è un valore in sé, essenziale per garantire:
- pieno rispetto del diritto di difesa
- accountability dell'enforcement (prevedibilità dell'esito finale della decisione, facilitandone la sua accettazione e, più in generale, rafforzando la credibilità dell'Istituzione che la emana).
- qualità dell'azione amministrativa (una procedura partecipata contribuisce a rendere maggiormente efficace ed efficiente l'azione amministrativa)

La natura non giurisdizionale delle autorità che applicano sanzioni in materie riservate alla giurisdizione implica, d'altronde, secondo la giurisprudenza della Corte EDU, ==la necessità di un sindacato giurisdizionale pieno (full jurisdiction), al fine di garantire la paternità finale della sanzione ad un giudice in senso stretto e formale.==


