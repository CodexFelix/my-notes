### Cause riservate alla al tribunale in composizione collegiale (50-bis)
Occorre premettere che le due figure (collegio e giudice monocratico) rientrano nell'unica nozione di organo giudicante e i poteri a questo spettanti sono gli stessi, sia che vengano esercitati dal collegio che dal giudice monocratico.

Va d'altra parte osservato che, proprio in correlazione con questa unità di funzioni, la ripartizione di cui trattasi non investe la competenza e neppure la costituzione del giudice (50-quater: "le disposizioni di cui agli artt. 50-bis e ter non si considerano attinenti alla costituzione del giudice")

>Il tribunale giudica in composizione collegiale: 
>	1) nelle cause nelle quali è obbligatorio l'intervento del pubblico ministero, salvo che sia altrimenti disposto; *la ragione dell'opzione collegiale sta nell'indisponibilità dei diritti oggetto di questi giudizi; quella stessa indisponibilità che ha suggerito al legislatore la partecipazione del PM al giudizio, nonché l'inderogabilità della competenza territoriale*
>	2) nelle cause di opposizione, impugnazione, revocazione e in quelle conseguenti a dichiarazioni tardive di crediti di cui al regio decreto 16 marzo 1942, n. 267, e alle altre leggi speciali disciplinanti la liquidazione coatta amministrativa; *procedure concorsuali - la ratio sta con il necessario coordinamento con la disciplina del CCII, che ha sostituito la L. fall.*
>	3) nelle cause devolute alle sezioni specializzate; *Oltre che per la delicatezza delle materie che ne costituiscono oggetto, per la stessa funzionalità (es. composizione tribunale minorenni o sezioni specializzate agrarie) o per la necessaria specializzazione (es. sezioni specializzate in materia di imprese, c.d. tribunale delle imprese, con competenza dalla proprietà industriale, al diritto d'autore, alla tutela della concorrenza e mercato a buona parte delle controversie societarie*
>		   Fanno eccezione alla regola della collegialità le sezioni specializzate in mateeria di immigrazione e protezione internazionale (DL 13/2017)
>	4) nelle cause di omologazione del concordato fallimentare e del concordato preventivo; 
>	5) abrogato (d.lgs. 10 ottobre 2022, n. 149 come modificato dalla l. 29 dicembre 2022, n. 197) 
>	6) abrogato (d.lgs. 10 ottobre 2022, n. 149 come modificato dalla l. 29 dicembre 2022, n. 197) 
>	7) nelle cause di cui alla legge 13 aprile 1988, n. 117. 
>	7-bis) nelle cause di cui all'articolo 140-bis del codice del consumo, di cui al decreto legislativo 6 settembre 2005, n. 206 (azione di classe risarcitoria a tutela di consumatori ed utenti). 
> Il tribunale giudica altresì in composizione collegiale nei procedimenti in camera di consiglio disciplinati dagli articoli 737 e seguenti, salvo che sia altrimenti disposto.
> 	*La particolare delicatezza delle materie costituisce una ragione per cui è prevista in questo caso composizione collegiale*


50-ter: Al di fuori dei casi previsti dall'art. 50-bis, il tribunale ==giudica in composizione monocratica==. Va tenuto presente che la conseguente ==tassatività delle ipotesi di collegialità== lascia spazio ad altre previsioni specifiche al di fuori del campo delle decisioni cognitorie (es. reclamo cautelare di cui all'art. 669-terdecies) e quelle sul reclamo avverso l'ordinanza di estinzione del processo esecutivo ex 630 c. 3

### Ipotesi di rimessione totale della causa in decisione (189)
Laddove si tratti di cause di competenza del tribunale collegiale, con la rimessione si verifica un trasferimento della causa stessa dal giudice istruttore al collegio, col passaggio dei relativi poteri dall'uno all'altro organo.

Nella rimessione totale della causa tali poteri sono pieni.
La rimessione totale in decisione ha la funzione di ponte di passaggio alla fase di decisione. 
La rimessione investe il collegio di tutta la causa, anche quando avviene a norma dell'art. 187 c. 2 e 3.

Il collegio può pertanto decidere la causa, come anche non deciderla (o deciderla solo in parte) rimettendola nuovamente all'istruttore, a seconda che condivida o meno la valutazione di maturità per la decisione che quest'ultimo ha compiuto nell'effettuare la rimessione totale.
Questa pienezza di poteri implica che la rimessione totale della causa dà luogo alla chiusura, anche se non necessariamente definitiva, dell'istruzione della causa.
Proprio perché l'istruzione probatoria è solo eventuale, il codice detta la disciplina di quest'attività prima di quella dell'istruzione probatoria.

Le ipotesi di rimessione sono tutte accomunate da un elemento essenziale: il previo riscontro da parte del giudice istruttore che la causa è matura per una decisione che può definire il giudizio. Anche se, naturalmente, questa sua valutazione non vincola il collegio, il quale è libero di non decidere subito la causa rimettendola nuovamente in istruttoria.
1) ==Al termine della prima udienza, quando ritiene la causa sia matura per la decisione di merito senza bisogno di assunzione di nuovi mezzi di prova== (187 c. 1). Questo può accadere o perché i fatti di causa risultino tutti pacifici fra le parti e si discuta soltanto della loro qualificazione giuridica; o perché le parti non abbiano offerto prove costituende (né il giudice ritenga di disporne d'ufficio), sia che esse parti abbiano ritenuto sufficienti le prove documentali, sia che non siano stato in grado di offrire prove alle loro allegazioni fattuali (in quest'ultimo caso la rimessione implica previsione di rigetto della domanda, secondo i principi dell'onere della prova). Può anche accadere che il GI ritenga la causa matura per la decisione, pur in presenza di istanze di ammissione di prove costituende che a suo parere sono inammissibili e/o irrilevanti
2) ==Questioni preliminari di merito o pregiudiziali di rito che l'istruttore ritiene suscettibili di definire il giudizio== (187 c. 2 e 3) e che perciò ritenga opportuno fare oggetto di immediata rimessione totale, anziché accantonarle fino alla chiusura dell'istruzione
	- ==Per il carattere totale della rimessione, il collegio==, al quale sia rimessa per la risoluzione di una o più di queste questioni, non è affatto vincolato a pronunciarsi solo su di esse, ma, ==essendo investito di tutta la causa (189 c. 2) può pronunciarsi anche sul merito==
	- Perciò, anche nel caso di rimessione ai termini dell'art. 187 cc. 2 e 3, le parti devono precisare le loro conclusioni anche sul merito, come disposto dall'art. 189 c. 1
3) ==Al termine dell'istruzione probatoria== (188), nei casi in cui il giudice istruttore ha ammesso mezzi di prova ai sensi dell'art. 183 c. 4: "il GI, nel rispetto del calendario del processo, provvede all'assunzione dei mezzi di prova e, esaurita l'assunzione, rimette le parti al collegio per la decisione, a norma dell'art. 189 (decisione a seguito dello scambio di memorie scritte) o 275-bis (discussione orale davanti al collegio)

### Rimessione della causa in decisione con scambio di memorie scritte
Il D.lgs. 149/2022 ha opportunamente proceduto nel senso di prevedere due modalità alternative di articolazione della fase decisoria - scambio di scritti difensivi o discussione orale - tanto per il processo davanti al tribunale monocratico, quanto per il tribunale collegiale
Con riferimento al tribunale collegiale, le due modalità sono disciplinate rispettivamente dagli artt. 189 e 275-bis come emerge anche dall'art. 188.

- Il primo passo per l'avvio della fase decisoria è la fissazione da parte del giudice istruttore davanti a sé dell'==udienza di rimessione della causa al collegio per la decisione==. Soltanto a seguito della fissazione di tale udienza, il giudice provvede ad assegnare anche i termini per il deposito delle memorie delle parti contenenti la precisazione delle conclusioni.

>1. Il giudice istruttore, quando procede a norma dei primi tre commi dell'articolo 187 o dell'articolo 188, fissa davanti a sè l'udienza per la rimessione della causa al collegio per la decisione e assegna alle parti, salvo che queste vi rinuncino, i seguenti termini perentori: 
>	1) un termine non superiore a ==sessanta giorni== prima dell'udienza per il deposito di ==note scritte contenenti la sola precisazione delle conclusioni== che le parti intendono sottoporre al collegio, nei limiti di quelle formulate negli atti introduttivi o a norma dell'articolo 171-ter. Le conclusioni di merito debbono essere interamente formulate anche nei casi previsti dell'articolo 187, secondo e terzo comma. 
>		   - La manifestazione delle conclusioni consiste nella formulazione ultima e definitiva delle domande di merito e istruttorie di ciascuna parte, tenendo conto degli elementi emersi durante il corso della trattazione  dell'istruzione probatoria eventualmente svolta (es. limitare il petitum o rinunciare a qualche domanda accessoria o qualche eccezione)
>		   - ==Sono escluse in sede di precisazione delle conclusioni, oltre che la proposizione di domande ed eccezioni nuove, anche le modificazioni== che, ai sensi dell'art. 171-ter, possono effettuarsi solo nella prima memoria integrativa. E' appunto in relazione con questo regime preclusivo che l'art. 189 dispone che la precisazione delle conclusioni deve restare nei limiti di quelle formulate negli atti introduttivi o a norma dell'art. 171-ter. Il coordinamento tra l'ulteriore possibilità di precisazione delle conclusioni e il rispetto dei suddetti limiti (c.d. "barriere" preclusive) conduce ad attribuire alla precisazione delle conclusioni un margine molto ristretto
>		   - ==Le conclusioni vanno formulate anche con riferimento alle questioni preliminari di merito e pregiudiziali di rito (187 c. 2 e 3)==: queste vanno proposte in via principale, nel senso che le domande concernenti il merito della causa assumono posizione subordinata al mancato accoglimento proprio delle questioni preliminari e/o pregiudiziali. Sicché non avrebbe senso la loro proposizione subordinata al mancato accoglimento delle domande di merito, ciò che ne determinerebbe l'inammissibilità
>		   - Vanno proposte anche le c.d. ==conclusioni istruttorie==, ossia quelle istanze concernenti l'esperimento dei mezzi di prova, che possono essere proposte solo con la seconda memoria integrativa (171-ter n. 2); sicché in sede di precisazione è ormai esclusa la possibilità di offerta di nuovi mezzi di prova. Tuttavia, le istanze istruttorie tempestivamente proposte e non accolte è necessario che siano riproposte all'organo decidente, dovendo ritenersi rinunciate in caso contrario.
>		   - La ==funzione della precisazione delle conclusioni== consiste nell'esigenza di ciascuna parte di conoscere la ==formulazione definitiva e non più mutabile== (salvo riapertura dell'istruzione) ==delle domande e delle eccezioni== dell'altra parte, contando sulla definitività di quella formulazione, quando compirà l'esame critico delle domande e eccezioni avversarie nello svolgimento degli atti difensivi, in particolare nelle comparse conclusionali
>		   - Nel precisare le conclusioni, le parti possono anche rinunciare ad alcune di esse (anche con semplice non riproposizione, che implica rinuncia definitiva), oppure limitarsi a richiamare le conclusioni formulate in precedenza (es. nella citazione o nella comparsa di risposta o con la prima memoria integrativa ex 171-ter). ==Secondo la Cassazione, le domande e le eccezioni non riproposte in sede di precisazione si intendono abbandonate==, salvo l'ipotesi che le conclusioni non riproposte siano implicite o strettamente connesse o in rapporto di pregiudizialità tecnico-giuridica con quelle mantenute.
>	2) un termine non superiore a ==trenta giorni== prima dell'udienza per il deposito delle ==comparse conclusionali==; 
>		   - devono contenere le sole conclusioni già fissate dinanzi all'istruttore e il compiuto svolgimento delle ragioni di fatto e di diritto che lo sorreggono (argomentazioni di fatto e di diritto). Questo è l'atto con cui il difensore riassume coordina e svolge tutte le difese della parte assistita; naturalmente anche contrastando le conclusioni avversarie, così come sono state definitivamente formulate in sede di precisazione delle conclusioni; è insomma l'atto essenziale di tutta l'attività difensiva
>		   - ciascuna parte ha soltanto l'onere e non certo il dovere di depositare la propria comparsa conclusionale nel termine stabilito. Se non lo fa, l'iter procedimentale non ne rimane affatto ostacolato, poiché il giudice si pronuncerà comunque, con o senza deposito delle comparse dell'una o di entrambe le parti, eventualmente tenendo conto degli argomenti difensivi svolti negli atti precedenti e comunque riferendosi alle conclusioni già formulate (nella nota di precisazione delle conclusioni). In sostanza, l'effettuazione del deposito della comparsa conclusionale è affidata all'interesse di ciascuna delle parti, le quali sono in fondo le più adatte a valutare l'utilità delle loro argomentazioni difensive   
>	3) un termine non superiore a ==quindici giorni== prima dell'udienza per il deposito delle ==memorie di replica==. 
>		   - si tratta di semplici memorie (brevi scritti difensivi) aventi il contenuto di mera risposta alle deduzioni avversarie: non possono presentare conclusioni nuove  
>2. La rimessione investe il collegio di tutta la causa, anche quando avviene a norma dell'articolo 187, secondo e terzo comma. 
>3. All'udienza fissata ai sensi del primo comma la causa è rimessa al collegio per la decisione.


==Può anche accadere, tuttavia, che almeno una delle parti chieda,== nella memoria di precisazione delle conclusioni (il primo dei tre documenti), lo ==svolgimento dell'udienza di discussione davanti al collegio==. Ciò comporta che, fermo il rispetto dei termini indicati dall'art. 189 per il deposito delle sole comparse conclusionali, il presidente del collegio revochi l'udienza di rimessione della causa in decisione fissata dal Giudice Istruttore e fissi con decreto l'udienza di discussione davanti al collegio da tenersi entro 60 giorni. All'udienza di discussione, dopo la relazione orale del giudice istruttore, il presidente ammette le parti alla discussione, e la sentenza è depositata in cancelleria entro i 60 gg successivi (275 c. 2 e 4).



### Rimessione della causa in decisione a seguito di discussione orale (275-bis cpc)

A prescindere dall'ipotesi prevista dall'art. 275, della discussione orale della causa davanti al collegio su richiesta di una delle parti, l'art. 275-bis cpc (introdotto dal D.lgs. 149/2022) ammette anche la possibilità che sia lo stesso giudice istruttore a disporre che la decisione venga assunta dal collegio a seguito di discussione orale.

>1. Il ==giudice istruttore, quando ritiene che la causa può essere decisa a seguito di discussione orale==, fissa udienza davanti al collegio e ==assegna alle parti termine, anteriore all'udienza, non superiore a trenta giorni per il deposito di note limitate alla precisazione delle conclusioni== e un ulteriore termine non superiore a quindici giorni per note conclusionali. 
>2. All'udienza il giudice istruttore fa la relazione orale della causa e il presidente ammette le parti alla discussione. All'esito della discussione il collegio pronuncia sentenza dando lettura del dispositivo e della concisa esposizione delle ragioni di fatto e di diritto della decisione. 
>3. In tal caso, la sentenza si intende pubblicata con la sottoscrizione da parte del presidente del verbale che la contiene ed è immediatamente depositata in cancelleria. 
>4. Se non provvede ai sensi del secondo comma, il collegio deposita la sentenza nei successivi sessanta giorni.


