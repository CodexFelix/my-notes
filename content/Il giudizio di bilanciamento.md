>1. Quando la legge dispone che la pena sia aumentata o diminuita entro limiti determinati, l'aumento o la diminuzione si opera sulla quantità di essa, che il giudice applicherebbe al colpevole, qualora non concorresse la circostanza che la fa aumentare o diminuire. 
>2. Se concorrono più circostanze aggravanti, ovvero più circostanze attenuanti, l'aumento o la diminuzione di pena si opera sulla quantità di essa risultante dall'aumento o dalla diminuzione precedente. 
>3. Quando per una circostanza la legge stabilisce una pena di specie diversa da quella ordinaria del reato o si tratta di circostanza ad effetto speciale, l'aumento o la diminuzione per le altre circostanze non opera sulla pena ordinaria del reato, ma sulla pena stabilita per la circostanza anzidetta. Sono circostanze ad effetto speciale quelle che importano un aumento o una diminuzione della pena superiore ad un terzo. 
>4. Se concorrono più circostanze aggravanti tra quelle indicate nel secondo capoverso di questo articolo, si applica soltanto la pena stabilita per la circostanza più grave; ma il giudice può aumentarla. 
>5. Se concorrono più circostanze attenuanti tra quelle indicate nel secondo capoverso di questo articolo, si applica soltanto la pena meno grave stabilita per le predette circostanze; ma il giudice può diminuirla

L'art. 63 prevede le modalità del procedimento con cui si rendono concretamente operanti le variazioni di pena indotte dalle circostanze aggravanti o attenuanti. 
La commisurazione della pena assume struttura bifasica: il giudice deve prima determinare la pena entro i limiti edittali e poi calcolare su tale entità la variazione imposta dalla circostanza.

I commi 2,3,4 disciplinano il concorso omogeneo.
- Concorso di più circostanze ad effetto comune: cumulo materiale, fino a giungere ai limiti previsti dagli artt. 66 e 67
- Concorso di più circostanze ad effetto comune con una ad effetto speciale: quella ad effetto speciale è computata per prima e sulla pena così determinata si applicano gli ulteriori aumenti o diminuzioni
- Concorso di più circostanze autonome o ad effetto speciale; si applica solo la circostanza più grave o meno grave ma il giudice può aumentarla o diminuirla fino ad un terzo

### Concorso di circostanze eterogenee (69)
>1. Quando concorrono insieme circostanze aggravanti e circostanze attenuanti, e le prime sono dal giudice ritenute prevalenti, non si tien conto delle diminuzioni di pena stabilite per le circostanze attenuanti, e si fa luogo soltanto agli aumenti di pena stabiliti per le circostanze aggravanti. 
>2. Se le circostanze attenuanti sono ritenute prevalenti sulle circostanze aggravanti, non si tien conto degli aumenti di pena stabiliti per queste ultime, e si fa luogo soltanto alle diminuzioni di pena stabilite per le circostanze attenuanti. 
>3. Se fra le circostanze aggravanti e quelle attenuanti il giudice ritiene che vi sia equivalenza, si applica la pena che sarebbe inflitta se non concorresse alcuna di dette circostanze. 
>4. Le disposizioni del presente articolo si applicano anche alle circostanze inerenti alla persona del colpevole, esclusi i casi previsti dall'articolo 99, quarto comma, nonché dagli articoli 111 e 112, primo comma, numero 4), per cui vi è divieto di prevalenza delle circostanze attenuanti sulle ritenute circostanze aggravanti, ed a qualsiasi altra circostanza per la quale la legge stabilisca una pena di specie diversa o determini la misura della pena in modo indipendente da quella ordinaria del reato. 

Il giudizio di bilanciamento incide sull'applicazione di istituti in qualche modo connessi alla misura della pena inflitta: es. amnistia o indulto o pene accessorie. 
In quest'ambito, fino all'entrata in vigore della L. ex Cirielli, il giudizio di bilanciamento poteva sempre influire sul calcolo della prescrizione del reato, giacché quando le circostanze in concreto erano ritenute equivalenti ovvero le attenuanti prevalenti, per determinare il tempo necessario ad estinguere il reato si doveva aver riguardo, in ossequio al testo originario dell'art. 157 c. 3, rispettivamente al massimo della pena edittale prevista per il reato base oppure al massimo della pena edittale per il reato base diminuita in applicazione delle attenuanti, laddove tale operazione fosse funzionale ad abbreviare i termini di prescrizione. Attualmente l'art. 157 cp ha stabilito che ai fini del computo della prescrizione non si applica l'art. 69 cp

Nel corso degli anni, la regola di bilanciamento tra circostanze ha subito diverse deroghe, ad opera di norme contenute in leggi speciali (es. quella sancita con riferimento all'aggravante della finalità di terrorismo o eversione dell'ordine democratico) per rispondere ad esigenze di allarme sociale (es. associazione terroristica, associazione mafiosa, banda armata.
Da ultimo si segnalano le eccezioni introdotte dalla L. 251/2005 che ha sostituito il c. 4 dell'art. 69, sancendo il divieto di prevalenza delle attenuanti sulle aggravanti della recidiva reiterata (99 c. 4); all'art. 111 (determinazione di persona non imputabile o non punibile); 112 n. 4 (determinazione al reato di minore di anni 18 o infermo di mente)
"Se in generale deroghe sono possibili e rientrano nell'ambito delle scelte del legislatore, che sono sindacabili dalla Corte costituzionale solo ove trasmodino nella manifesta irragionevolezza o nell'arbitrio" (C. Cost. 251/2012). ==Numerose sono state le dichiarazioni di illegittimità costituzionale dell'art. 69 c. 4 nella parte in cui prevedeva il divieto di prevalenza di talune circostanze attenuanti speciali c.d. indipendenti sulla recidiva reiterata (99 c. 4), in ragione del rilevato contrasto con gli art. 3 e 27 c 3 Cost.==:
- L'art. 69 c. 4 è stato dichiarato incostituzionale nella parte in cui escludeva che la recidiva potesse essere ritenuta subvalente rispetto alle attenuanti speciali per fatti di minor gravità in tema di ricettazione (648 c. 2) e violenza sessuale (609-bis c. 3),
- Art. 98 (C. Cost. 168/1994: ha ritenuto irragionevole la normativa nella parte in cui consente la comparazione con la attenuante dell'art. 98, ritenuta nevralgica per la minore capacità di delinquere, delle aggravanti che possono portare all'ergastolo).
- Collaborazione nel settore degli stupefacenti (73 c. 7 DPR 309/90), C. Cost. 74/2016; di bancarotta ex art. 219 c. 3 L.f. (c. Cost. 205/2017) 
- Vizio parziale di mente (art. 89) (C. Cost. 73/2020)
- Concorso anomalo ex art. 116 c. 2 (C. Cost. 55/2021)
- Ancor più di recente, nel caso Cospito, C. Cost. 94/2023 ha dichiarato l'illegittimità costituzionale dell'art. 69 c. 4 nella parte in cui, relativamente ai delitti puniti con la pena dell'ergastolo, prevede il divieto di prevalenza delle attenuanti sulla recidiva reiterata di cui all'art. 99 c. 4; in particolare nei casi in cui la differenza tra pena base e quella risultante dall'applicazione dell'attenuante è molto elevata (nel caso di specie la pena edittale era quella fissa dell'ergastolo - potenzialmente "senza fine" - sostituibile in caso di attenuante con una pena temporanea della reclusione)

Vi sono circostanze attenuanti privilegiate? 
- La Cassazione (SU 10713/2010) è intervenuta con riferimento alla ==dissociazione attuosa nei reati di stampo mafioso== e ha interpretato l'art. 18 dl. 152/91 conv. in l. 203/91 nel senso che tale dissociazione deve essere considerata un'attenuante che non può essere sottoposta ad un giudizio di comparazione con le aggravanti (che deve essere applicata comunque). Le Sezioni Unite, nonostante manchi la previsione di una deroga espressa all'art. 69 cp e alla regola della comparazione, hanno riconosciuto l'impossibilità di sottoporre l'attenuante in questione al giudizio di bilanciamento al fine di non vanificare la funzione che essa è destinata a svolgere: invero, essa rinviene la propria ragione nella volontà del legislatore di assicurare un premio particolarmente significativo per la dissociazione attuosa, che deve concretizzarsi, oltre che nella "dissociazione dal sodalizio criminoso" anche in una condotta attiva intesa ad evitare che l'attività delittuosa venga portata a conseguenze ulteriori ed alla prestazione in concreto di un significativo apporto alle indagini, determinante per la ricostruzione dei fatti e per la cattura dei correi
- I principi di proporzionalità della pena e di personalità della pena, espressione di un equilibrio costituzionalmente imposto nella strutturazione della responsabilità penale (C. cost. 251/2012 sul divieto di prevalenza dell'attenuante di cui al c. 5 art. 73 DPR 309/90 per fatti di lieve entità rispetto alla recidiva reiterata) impongono la commisurazione della pena non solo all'offesa oggettiva, ma anche al disvalore soggettivo (Corte cost. ha per questo dichiarato incostituzionale l'art. 69 c. 4 nella parte in cui impedisce la prevalenza dell'attenuante del vizio parziale di mente sull'aggravante della recidiva reiterata; C.Cost. 73/2020 sul divieto di prevalenza dell'attenuante del vizio parziale di mente (89 cp) sulla recidiva reiterata aggravata ex 99 c. 4; C. cost. 55/2021 per le stesse ragioni ha dichiarato incostituzionale la stessa disposizione nella parte in cui prevede il divieto di prevalenza dell'attenuante di cui all'art. 116 c. 2 cp sulla recidiva di cui all'art. 99 c. 4 cp)