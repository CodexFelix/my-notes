[[PEN - Recidiva, aggravanti ad effetto speciale e prescrizione]]

>1. Chi, dopo essere stato condannato per un delitto non colposo, ne commette un altro, può essere sottoposto ad un aumento di un terzo della pena da infliggere per il nuovo delitto non colposo. 
>2. La pena può essere aumentata fino alla metà: 
>	1) se il nuovo delitto non colposo è della stessa indole; 
>	2) se il nuovo delitto non colposo è stato commesso nei cinque anni dalla condanna precedente; 
>	3) se il nuovo delitto non colposo è stato commesso durante o dopo l'esecuzione della pena, ovvero durante il tempo in cui il condannato si sottrae volontariamente all'esecuzione della pena. 
>3.  Qualora concorrano più circostanze fra quelle indicate al secondo comma, l'aumento di pena è della metà. 
>4. Se il recidivo commette un altro delitto non colposo, l'aumento della pena, nel caso di cui al primo comma, è della metà e, nei casi previsti dal secondo comma, è di due terzi. 
>5. Se si tratta di uno dei delitti indicati all'articolo 407, comma 2, lettera a), del codice di procedura penale, l'aumento della pena per la recidiva è obbligatorio e, nei casi indicati al secondo comma, non può essere inferiore ad un terzo della pena da infliggere per il nuovo delitto. 
>6. In nessun caso l'aumento di pena per effetto della recidiva può superare il cumulo delle pene risultante dalle condanne precedenti alla commissione del nuovo delitto non colposo.

La recidiva indica la condizione di chi essendo già stato in precedenza condannato per un reato, ne commette uno o più altri.
Essa, in termini più specifici, designa la situazione in cui viene a trovarsi chi, avendo già subito una condanna penale accertata con sentenza definitiva passata in giudicato commette un altro reato

Quanto al fondamento giustificativo dell'aggravio di pena e alla natura giuridica di essa, si sono registrati diversi orientamenti così riassumibili:
- aggravante della pena, in ragione della inadeguatezza della pena inflitta con la precedente condanna. La ratio sarebbe da ravvisare nelle esigenze di prevenzione speciale: quando il soggetto ricade nel crimine, dimostra che la precedente pena non è stata idonea a dissuaderlo dal reato
	>Obiezione: non sempre la ricaduta è espressione dell'insufficienza della pena. Inoltre, il codice Rocco non presuppone la completa espiazione della pena, ma ritiene sufficiente la mera sentenza di condanna
- aggravante l'imputabilità: la recidiva esprime la maggiore pericolosità del delinquente, che rivela, nel commettere il nuovo reato, tutto il disprezzo per la legge che continua a violare; ne discende che il reato commesso dal recidivo è più grave
> 	Obiezione: la recidiva non accresce la gravità obiettiva del reato ed essa non afferisce affatto al profilo dell'imputabilità
- Aggravante della colpevolezza: la recidiva denota una inclinazione del recidivo - inteso come tipo criminologico d'autore - meritevole di una sanzione maggiorata dell'aggravio: più intensa è la colpevolezza della condotta di chi commette il nuovo crimine nella memoria di una precedente condanna
- Status del reo: situazione inerente alla persona del reo. A sostegno della tesi milita, non solo la collocazione topografica dell'istituto e la lettera dell'art. 70 c.p. ma anche la l. 251/2015 che, avendo introdotto limiti alla possibilità che sulla recidiva prevalgano le circostanze attenuanti, pare muovere dalla premessa che la recidiva costituisce una circostanza