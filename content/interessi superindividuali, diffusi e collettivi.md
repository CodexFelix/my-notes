[[AMM - Partecipazione procedimentale e legittimazione a ricorrere, con particolare riferimento agli enti esponenziali]]
[[Interessi diffusi ed enti esponenziali]]
###  come si è passati dalla nozione di interesse diffuso in collettivo: 
**Gli interessi diffusi sono interessi adespot**i (non riferibili ad una pluralità determinata di individui, ma comuni a tutti gli individui di una formazione sociale non organizzata e non individuabile autonomamente). Si tratta di interessi riguardanti beni insuscettibili di appropriazione individuale (ambiente, salute, qualità della vita) e quindi anche di gestione processuale. [[artt. 9 e 22 c 1 lett b l. 241/90]]

**Gli interessi collettivi sono comuni a più soggetti**, che si associano in una categoria o gruppo omogeneo per realizzare determinati fini (partiti politici o sindacati). A differenza degli interessi diffusi, quelli collettivi sono suscettibili di tutela giurisdizionale perché trovano una titolarità in enti esponenziali capaci di agire. Tali enti si distinguono sia dalla comunità generale quanto dai singoli associati nell'organizzazione. Essi assumono ==consistenza di interessi legittimi in senso proprio==, in quanto differenziati e qualificati e fanno capo ad un ente esponenziale di gruppo non occasionale che può assumere la più varia natura giuridica (es. associazioni private riconosciute). Ne consegue che la lesione dell'interesse collettivo legittima al ricorso soltanto l'organizzazione e non i singoli che di essa fanno parte

==Trasformazione degli interessi diffusi in collettivi== (funzionale a garantire la tutela di quelli diffusi, che in quanto adespoti necessitano di un ente a cui imputare la loro titolarità e con essa la legittimazione ad agire). Attraverso la ==imputazione ad un soggetto collettivo== gli interessi diffusi subiscono un processo di sintesi e divengono interessi colletivi, individualizzati dell'organizzazione 

### criteri elaborati dalla giurisprudenza per la collettività; 
Rappresentatività dell'ente rispetto all'interesse diffuso di cui si fa portatore.
La giurisprudenza ha individuato una serie di indici di rappresentatività:
- **finalità statutarie dell'ente**, collegate alla tutela di un certo bene o interesse sovraindividuale (controversia deve attenere in via immediata e diretta al perimetro delle finalità statutarie dell'associazione)
- **stabilità dell'assetto organizzativo**, di modo che l'ente possa svolgere con continuità la sua attività
- **vicinitas** dell'ente rispetto all'interesse sostanziale che si assume leso. Occorre che l'ente risulti portatore di un ==interesse localizzato o almeno localizzabile== in una zona più o meno circoscritta e prossima all'area di afferenza dell'attività dell'ente

> L'Adunanza Plenaria 6/2020 ha riconosciuto la generale legittimazione ad agire a tutela degli interessi diffusi dei consumatori, anche dinanzi al GA, alle ==associazioni rappresentative di consumatori ed utenti==, iscritte nell'elenco di cui all'art. 137 dlgs 206/2005 o dotate dei requisiti di rappresentatività individuati dalla giurisprudenza.


### in materia ambientale mi sa dire qualcosa sugli interessi collettivi?
In materia ambientale il problema della legittimazione ad agire degli enti esponenziali è stato affrontato espressamente in via legislativa.
L'art. 13 L. 349/1986 (istitutiva del Ministero Ambiente) dispone che sono individuate con decreto del Ministero Ambiente:
- le associazioni di protezione ambientale a carattere nazionale o presenti in almeno cinque regioni 
- sulla base del perseguimento di finalità progammatiche di tutela ambientale
- l'ordinamento democratico interno
- la continuità e rilevanza esterna dell'azione associativa

### Le associazioni ambientaliste quali provvedimenti sono legittimate ad impugnare?
L'art. 18 c. 5 riconosce alle associazioni individuate in base all'art. 13 la legittimazione ad intervenire nei giudizi di danno ambientale e ricorrere in sede di giurisdizione amministrativa per l'annullamento di atti illegittimi.

L'art. 146 c 13 Dlgs 42/2004 (codice beni culturali e ambientali) ha riconosciuto alle associazioni ambentaliste portatrici di interessi diffusi anche la legittimazione ad impugnare l'autorizzazione paesaggistica. 
La giurisprudenza ritiene però che tale disposizione non possa avere l'effetto automaticamente escludente la legittimazione di associazioni diverse da quelle iscritte nell'elenco ministeriale, ben potendo il Giudice verificare concretamente la rappresentatività e ammettere all'esercizio dell'azione anche associazioni non iscritte e tuttavia dotate dei requisiti sostanziali di cui supra (==criterio del doppio binario==)


###  È prevista tutela procedimentale degli interessi collettivi? La legittimazione procedimentale conferisce quella processuale? 

  Al fine di individuare la base normativa della legittimazione processuale degli enti esponenziali per la difesa degli interessi collettivi, parte della dottrina ha ritenuto di doverla ravvisare nell’art. 9 della l. 241/90, disposizione per cui qualunque soggetto, portatore di interessi pubblici o privati, nonché di interessi diffusi costituiti in associazioni o comitati, cui possa derivare un pregiudizio dal provvedimento, ha facoltà di intervenire nel procedimento. Secondo i sostenitori di tale tesi, la norma in questione, autorizzando l’intervento dei portatori degli interessi diffusi, durante la fase procedimentale – all’interno della quale la lesione derivante dall’atto amministrativo è solo potenziale – di fatto, comporterebbe anche l’automatica legittimazione processuale dell’ente esponenziale nei casi in cui il risultato del procedimento si compendi in un atto lesivo dell’interesse tutelato dallo stesso. Concretamente, tale tesi equipara la facoltà di intervento procedimentale alla legittimazione processuale.

Diversamente, invece, ritengono che debba ritenersi i fautori della teoria contraria. Sostenendo che l’art. 9 della l. 241/90 sia norma idonea a legittimare la mera partecipazione anche delle associazioni o dei comitati durante la fase procedimentale, tale parte della dottrina mette in evidenza come, diversamente opinando si confonderebbero i due piani (procedimentale e processuale) che, per contro, è bene e necessario tenere distinti.
I fautori della seconda teoria sostengono come, pur volendo ammettere che l’art. 9 della l. 241/90 comporti l’automatismo suddetto, ==non si comprende, invero, come tale norma, nelle ipotesi di partecipazione al procedimento dell’ente in chiave collaborativa== – e non in chiave difensiva- sarebbe idonea a legittimare la facoltà di intervento processuale.
Ed infatti, potrebbe anche condividersi l’assunto per cui la partecipazione dell’associazione durante la fase procedimentale- in ottica anticipatoria e difensiva,  diretta a tutelare il bene statutariamente assunto- potrebbe comportare la legittimazione dell’ente ad impugnare il provvedimento asseritamente lesivo; ciò che tale teoria non spiega, è come tale meccanismo operi nelle ipotesi in cui l’associazione o l’ente partecipino al procedimento in chiave collaborativa, al fine di mettere a disposizione dell’amministrazione procedente un bagaglio di conoscenze. Alla luce di tale approdo ermeneutico andrebbe riconosciuta legittimazione processuale unicamente al soggetto che si pone quale titolare di un interesse sostanziale, suscettibile di lesione ad opera del provvedimento adottato all’esito del procedimento amministrativo.


Relativamente all’ambito della tutela dell’ambiente, una scelta in tal campo e nel senso di una previsione esplicita, è stata compita dal legislatore mediante il combinato disposto degli artt. 13 e 18 c. 5 della l. 8 luglio 1986, n. 349.
E invero, le associazioni individuate sulla base dell’art. 13 – che prevede come le associazioni di protezione ambientale a carattere nazionale e quelle presenti in almeno cinque regioni siano individuate con decreto del Ministro dell’ambiente- sono espressamente, a norma del comma quinto dell’art. 18, ==legittimate ad intervenire nei giudizi per danno ambientale e a ricorrere in sede di giurisdizione amministrativa per l’annullamento di atti illegittimi==.
Va rilevato come, pur se l’intervento del legislatore sia stato animato dall’intento di sopire i contrasti sul tema, non può essere sottaciuta la circostanza per cui, di fatto, tali conflitti non abbiano trovato composizione. Se parte della giurisprudenza ha sostenuto che la legittimazione processuale fosse da riconoscersi esclusivamente in capo a quelle associazioni individuate mediante decreto ministeriale, per contro, altra ha evidenziato la possibilità di un doppio binario.
Accanto alle associazioni individuate con decreto ministeriale, legittimate ad agire in via processuale, vi sarebbero anche quelle individuate dal giudice all’esito del vaglio di meritevolezza compiuto, di volta in volta, in sede processuale sulla scorta degli indici di elaborazione pretoria. Tale seconda opzione ermeneutica eviterebbe di incorrere nella di violazione degli artt. 24, 103 e 113 Cost., problematica che, invece, verrebbe in rilievo in adesione al primo degli orientamenti prospettati.

Anche relativamente al ==novero degli atti che tali soggetti collettivi sono legittimati ad impugnare== si sono rilevati due orientamenti di segno opposto. Per il primo, di segno restrittivo, tali enti esponenziali sarebbero legittimati ad impugnare quei ==provvedimenti unicamente lesivi del “bene ambiente”== inteso alla luce delle disposizioni di cui alla l. 349/86. Da tale ambito esulerebbero, ad esempio, quelli atti afferenti ad aspetti urbanistico-edilizi. La seconda tesi, di segno espansivo, al suo interno distingue tra atti amministrativi _stricto sensu_  ambientali – sicuramente impugnabili – dagli atti amministrativi a valenza neutra. In ossequio a tale tesi, si è ritenuto più corretto rimettere direttamente alle associazioni la scelta degli atti lesivi da impugnare, ==considerando il “bene ambiente” in un’accezione lata, in senso ampio==.
Avuto riguardo ai vizi che informano l’atto amministrativo oggetto di impugnazione si è ritneuto di dover dare prevalenza ed applicazione a quel filone giurisprudenziale che, ha sostenuto la possibile eterogeneità dei vizi deducibili a fronte di un’azione idonea, e diretta a tutelare e a salvaguardare il bene collettivo in questione.

Tra le novità normative intervenute in materia, merita  dar conto, di quella  all’art. 146, comma 12 del Codice dei beni culturali e ambientali, che ha previsto la possibilità di impugnazione della ==autorizzazione paesaggistica==, con ricorso al tribunale amministrativo regionale o con ricorso straordinario al Presidente della Repubblica,  da parte delle associazioni portatrici di interessi diffusi individuate ai sensi delle vigenti disposizioni di legge in materia di ambiente e danno ambientale, e da qualsiasi altro soggetto pubblico o privato che ne abbia interesse. Ha stabilito, inoltre, come le sentenze e le ordinanze del Tribunale amministrativo regionale possono essere appellate dai medesimi soggetti, anche se non abbiano proposto ricorso di primo grado.

### Gli interessi collettivi sono un tertium genus rispetto a diritto soggettivo e interesse legittimo?
  
