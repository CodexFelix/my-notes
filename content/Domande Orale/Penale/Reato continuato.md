[[PEN -﻿ ﻿CONTINUAZIONE DEL REATO LA SUA COMPATIBILITA’ CON IL GIUDICATO, LA RECIDIVA E I REGIMI PROCESSUALI CHE IMPLICANO UNO SCONTO DI PENA]]
[[Lezione 7 - Concorso di norme, concorso di reati, reato continuato]]

- Originaria formulazione prevedeva la sola forma della continuazione omogenea (molteplici violazioni della medesima disposizione di legge)
- La versione vigente, come modificata dal dl 99/1974 amplia l'ambito applicativo anche al reato continuato eterogeneo (molteplici violazioni di diverse norme incriminatrici) "è punito con la pena che dovrebbe infliggersi per la violazione più grave aumentata sino al triplo chi con una sola azione od omissione viola diverse disposizioni di legge ovvero commette più violazioni della medesima disposizione di legge. Alla stessa pena soggiace chi con più azioni od omissioni esecutive di un medesimo disegno criminoso commette anche in tempi diversi più violazioni della stessa o di diverse disposizioni di legge"

Ratio del più favorevole trattamento sanzionatorio: ==minor riprovevolezza== propria di chi commette sì una pluralità di reati, ma in esecuzione di un medesimo disegno criminoso, così ribellandosi una sola volta agli imperativi posti dalla legge penale

Elementi costitutivi:
- pluralità di azioni od omissioni, tra cui può anche intercorrere una distanza cronologica ("anche in tempi diversi")
	- la caratteristica vale a differenziarlo dal concorso formale (con cui ha in comune la disciplina del cumulo giuridico) perché nel concorso formale vi è identità di azione, mentre nel reato continuato molteplicità di azioni
	- si differenzia anche dal reato unico, che ricorre in presenza di un'unica infrazione di una legge incriminatrice (es. del furto compiuto con ripetuti impossessamenti a brevissimi intervalli di tempo)
- Possibile distanza cronologica fra violazioni di legge (anche in tempi diversi) permettendo l'unificazione anche nei casi in cui il distacco temporale potrebbe apparire di ostacolo alla continuazione; è pur vero che la distanza cronologica può rappresentare un limite logico e probatorio di dimostrare la programmazione di reati a lunga scadenza
- Plurima violazione della stessa o di diverse disposizioni di legge
- Medesimo disegno criminoso: spiega la minor riprovevolezza effettuata in astratto dal legislatore, perché il reo, in quanto mosso dall'intento di perseguire il fine prefissato, finisce per cedere una sola volta ai motivi a delinquere, sicché le diverse condotte illecite divengono proiezione di un unico ed iniziale atteggiamento antidoveroso.

### Medesimo disegno criminoso
Elemento volitivo proprio e autonomo della fattispecie in esame, non coincidendo con l'elemento volitivo con le singole fattispecie.

La dottrina lo ha inteso in diverse accezioni:
1) Accezione **intellettiva**: mera rappresentazione, unitaria e preventiva, di una pluralità di reati
2) **Volitiva**: deliberazione, ancorché generica, dei reati da commettere, oltre che secondo alcuni, anche delle modalità e mezzi esecutive
3) ==Teleologica== (prevalente in dottrina e giurisprudenza) programmazione e deliberazione generica di compiere una pluralità di reati, già ordinariamente preordinati alla realizzazione di un unico fine prefissato e sufficientemente specifico.
Accolta ormai concordemente anche in giurisprudenza la concezione teleologica, occorre dar conto che in sede applicativa non sono apparsi di immediata evidenza i connotati propri dell'originaria rappresentazione e deliberazione orientata verso il perseguimento del medesimo fine illecito: ci si è chiesti infatti se sia necessaria una programmazione dettagliata o se sia sufficiente un generico programma di vita delittuoso.
- Grado di dettaglio richiesto della programmazione: ==non è richiesta la preventiva determinazione dei singoli episodi dettagliatamente programmati, ma è necessario che tutte le azioni o omissioni siano comprese nei loro elementi essenziali ed individualizzanti nell'originario disegno criminoso==. Da ultimo Cass. 2014 ha affermato che per poter applicare l'istituto della continuazione è necessaria la rappresentazione dei singoli episodi criminosi individuati almeno nelle loro linee essenziali sin dall'inizio dell'attività illecita. L'autore deve aver previsto e deliberato in origine ed in via generale l'iter criminoso da percorrere e i singoli reati attraverso i quali attuarlo, che nella loro oggettività si devono presentare compatibili giuridicamente e posti in essere in un contesto temporale di successione e contemporaneità. Quanto al livello di dettaglio di tale disegno resta comunque escluso che l'unicità di disegno criminoso possa identificarsi con l'abitualità criminosa o con scelte di vita ispirate alla continua violazione di norme penali, così come sul fronte opposto non può nemmeno pretendersi che i singoli reati siano in dettaglio progettati e previsti nelle varie occasioni temporali e modalità specifiche di commissione delle azioni. Ciò che occorre è che vi sia l'identità di disegno criminoso, ossia che i singoli reati siano il mezzo per il conseguimento di un unico intento, sufficientemente specifico e rintracciabile dalla commissione del primo di essi.
- **Insufficienza dell'abitualità delittuosa**: la giurisprudenza è orientata nel senso che lo "stile di vita" adottato dal soggetto non è di per sé sufficiente ad integrare l'unicità del disegno criminoso. SU 2017: la continuazione presuppone una approfondita verifica della sussistenza di concreti indicatori, quali l'omogeneità delle violazioni e del bene protetto, la contiguità spazio-temporale, le singole causali, modalità della condotta, sistematicità e abitudini programmate di vita e il fatto che al momento della commissione del primo reato i successivi fossero stati programmati almeno nelle linee essenziali, non essendo sufficiente a tal fine valorizzare la presenza di taluno degli indici suindicati se i successivi reati risultino comunque frutto di determinazione estemporanea.
>Medesimo disegno criminoso e stato di tossicodipendenza: lo stato di tossicodipendenza, pur non comportando automaticamente il riconoscimento dell'unicità del disegno crimnoso, può giustificarlo con riguardo ai reati che siano collegati e dipendenti a tale stato, sempre che sussistano le altre condizioni individuate dalla giurisprudenza per la sussistenza della continuazione. Lo stato di tossicodipendenza e il correlativo bisogno di procurarsi la droga non legittimano la presunzione di unicità del disegno criminoso, essendo solo indicativi del movente dei delitti commessi, senza costituire prova della originaria ideazione e della successiva permanenza del progetto criminoso.

### Disciplina della continuazione
L'art. 81 c 2 e 3 stabilisce le modalità di determinazione della pena per il reato continuato:
- Individuata la violazione più grave si applica la pena stabilita per quest'ultima aumentata fino al triplo, non superando tuttavia la sommatoria delle singole pene previste per le fattispecie unificate.
- La prevalente giurisprudenza di legittimità sostiene che l'individuazione della violazione più grave debba essere condotta secondo criteri ==astratti==, onde garantire l'esigenza di certezza del diritto, altrimenti minata dalla possibilità per il giudice di ritenere più gravi alcune ipotesi rispetto che altre. Non manca un indirizzo minoritario secondo cui la violazione più grave deve essere indiivduata in concreto, perché solo attraverso il giudizio approfondito del giudice su ogni aspetto individualizzante della fattispecie sarebbe possibile accertare l'effettivo comportamento che maggiormente collide col sistema punitivo.
	- SU 2013 ha abbracciato la tesi della violazione più grave in astratto: tra ==delitti e contravvenzioni violazione più grave devono considerarsi sempre i delitti==, anche nei casi in cui queste siano assistite da una sanzione che risulti maggiore quantitativamente. Ciò in quanto il trattamento generalmente sfavorevole dei delitti emerge da numerosi istituti dell'ordinamento penale lato sensu inteso (es. norme in tema di prescrizione, conversione ex l. 689/81, ecc.)
	- Tra i reati della stessa categoria, secondo la Cassazione la determinazione del reato più grave deve essere effettuata in astratto per tre argomenti: la valutazione del giudice sul reato più grave invaderebbe uno spazio riservato al legislatore, al quale spetta stabilire se una condotta debba essere qualificata come più o meno grave di un'altra; sul piano dell'interpretazione letterale, l'espressione violazione si connota concettualmente in maniera distinta dalla nozione di "pena", evocando una condotta contrastante con una norma incriminatrice che in un'ottica sanzionatoria è assistita da un minimo e massimo edittale; dal punto di vista logico-sistematico, la valutazione astratta è coerente con le scelte operate dal legislatore in ambito processuale, dove la competenza per materia, connessione e di applicazione delle misure cautelari è valutata con riguardo alla sola pena astratta
- L'individuazione della violazione più grave consente di stabilire la pena base in relazione alla quale operare l'aumento indicato dall'art. 81 cp (fino al triplo)

### Natura giuridica del reato continuato
Controversa la natura. Ci si chiede se il reato continuato debba considerarsi unico reato (unitaria) o se le singole violazioni di legge conservino la loro autonomia, tranne che per effetti espressamente previsti dalla legge (pluralistica)
>Conseguenze pratiche: con riferimento all'applicazione delle circostanze, delle pene accessorie e misure di sicurezza, cause di estinzione del reato e della pena

- **Tesi differenziata (favor rei)**: Secondo la tesi prevalente, i reati in continuazione devono considerarsi come un unico reato o come pluralità di reati ==a seconda del carattere più o meno favorevole degli effetti che ne discendono per il reo==. Ciò in ragione della ratio dell'istituto di fornire un trattamento privilegiato in ragione della minor riprovevolezza complessiva.
	- i reati devono considerarsi unificati ai fini della pena principale. La considerazione unitaria torna a favore dell'agente: ai fini della concessione del beneficio della sospensione condizionale della pena o della dichiarazione di abitualità o professionalità nel reato; cionondimeno i reati avvinti dalla continuazione andranno considerati ==unitariamente anche ai fini della prescrizione, nonostante ciò comporti un trattamento deteriore per il reo ("la prescrizione decorre dal giorno in cui è cessata la continuazione"==, art. 158 cp, riformato dalla l. 3/2019)
	- I reati connessi conservano autonomia ai fini dell'applicabilità dell'amnistia, dell'indulto, delle misure di sicurezza, delle pene accessorie, delle cause estintive del reato e della pena, nonché ai fini della procedibilità e in genere degli istituti processuali
> **Modifica del trattamento sanzionatorio per i reati-satellite ed obbligo di rivalutazione della pena per il reato continuato**
> SU 2015 hanno pronunciato con riguardo all'ipotesi di reato continuato comprendente delitti con tanto droghe leggere quanto droghe pesanti. Nel caso in esame, a seguito della dichiarazione di incostituzionalità della l. Fini-Giovanardi che equiparava il trattamento sanzionatorio delle due tipologie di stupefacenti (determinando la revivescenza della più favorevole l. Jervolino-Vassalli), i reati-satellite risultavano puniti con una pena meno grave. Di conseguenza l'aumento di pena calcolato per i reati satellite deve essere sottoposto a specifica rivalutazione da parte dei giudici di merito, alla luce della più favorevole cornice edittale applicabile per tali violazioni a seguito della sentenza della Corte costituzionale.


### Ambito applicativo della continuazione (ipotesi problematiche)
- Continuazione e reati colposi:
	- orientamento che ammette l'estensione della continuazione anche alle fattispecie colpose, rilevando che l'art. 81 cp non richiede che i singoli reati debbano esprimere il disegno criminoso, ma più modestamente che siano stati commessi in esecuzione di un medesimo programma. La norma non sembra richiedere che il programma si estenda anche alla volizione dell'evento, di talché nulla osta ad una compatibilità delle categorie
	- orientamento prevalente afferma l'==incompatibilità strutturale della continuazione== (caratterizzata dalla elaborazione volontaria e cosciente di una serie di accadimenti orientati verso un comune scopo) ==con il reato colposo==, tradizionalmente connotato dall'involontarietà dell'evento. L'unica eccezione è rappresentata dall'ipotesi della colpa con previsione dell'evento (in cui l'agente ha posto il reato nonostante la previsione dell'evento)


- Continuazione e contravvenzioni
	- ove sia possibile accertare la natura colposa o dolosa delle contravvenzioni e si rinvenga la natura dolosa, si possa ipotizzare il coinvolgimento della contravvenzione nel programma criminoso

- Continuazione e responsabilità oggettiva. Pare arduo ritenere compatibile l'unicità del disegno criminoso propria della continuazione con alcune ipotesi di responsabilità oggettiva o di dolo misto a colpa, nelle quali il soggetto può al più rappresentarsi la commissione di fatti penalmente rilevanti, non anche il diverso evento realizzato, non prevedibile o comunque non previsto

- Continuazione e reati scopo nelle fattispecie associative. In dottrina è prevalentemente ammessa la possibilità di ravvisare la continuazione tra delitti scopo alla cui realizzazione la struttura associativa è preordinata qualora gli stessi, in quanto preventivamente ideati possano reputarsi avvinti dal coefficiente psicologico proprio dell'istituto disciplinato dall'art. 81 cpv; sussisterà un concorso del delitto associativo con il reato continuato.
	- La giurisprudenza più risalente aveva escluso la configurabilità della continuazione tra reato associativo e reati scopo: la presenza di un programma criminoso, involgente la commissione di singoli reati, già previsto a monte dall'agente nei suoi tratti essenziali, era ritenuta insanabilmente incompatibile con il generico accordo programmatico per la commissione di una serie indeterminata di reati, tipico invece dell'associazione a delinquere
	- la giurisprudenza ==maggioritaria== opina oggi nel senso della ==piena configurabilità della continuazione tra reato associativo e singoli reati fine==: se in linea generale è vero che la continuazione è situazione ben diversa dal programma generico di attività delittuosa, ciò non toglie che si possa comunque configurare la continuazione tra fattispecie associativa e singoli reati scopo se risulta che l'autore abbia già previsto in origine al momento della sua adesione al sodalizio l'intento criminoso da percorrere ed i singoli delitti attraverso i quali lo stesso è destinato a snodarsi.


- ==Continuazione e attività processuale== (continuazione post giudicato).
	- In un primo momento storico, ancora legato al “mito dell’intangibilità del giudicato”, si riteneva che il passaggio in giudicato della sentenza di condanna interrompesse sempre il vincolo di continuazione. Pertanto, il successivo reato poteva essere trattato, al massimo, come una recidiva, anche qualora fosse stato commesso “in esecuzione di un medesimo disegno criminoso” con il reato già giudicato. Sosteneva la giurisprudenza che la sentenza irrevocabile si pone come momento interruttivo del disegno criminoso, con la conseguenza che qualsiasi condotta successiva deve reputarsi effetto di altra elaborazione volitiva ed eventualmente di altro disegno criminoso. Medesima considerazione si faceva con riferimento ad altri "eventi processuali", come la denuncia o la contestazione del reato o l'esecuzione della misura cautelare
	- Tesi positiva: SU 1986 hanno riconosciuto la possibilità di applicare il cumulo giuridico delle pene ex 81 c. 2 anche ove l'imputato sia già stato condannato in via definitiva per uno dei reati avvinti dalla continuazione, in quanto il divieto di bis in idem statuisce in modo inequivocabile solo l'immodificabilità del giudizio sul fatto costituente reato, ma non sancisce l'immodificabilità in assoluto del trattamento sanzionatorio sancito con la sentenza passata in giudicato: detta interpretazione ha incontrato l'avallo della Consulta che nella sent. 115/1987 ha constatato che è proprio dell'ordinamento stesso non mitizzare l'intangibilità del giudicato ogniqualvolta dal giudicato resterebbe sacrificato il buon diritto del cittadino
	- ==L'art. 671 cpp del codice di procedura penale del 1988 dispone che nel caso di più sentenze o decreti penali irrevocabili pronunciati in procedimenti distinti contro la stessa persona, il condannato o il PM possono chiedere al GE l'applicazione della disciplina del concorso formale o del reato continuato==, sempre che la stessa non sia stata esclusa dal giudice della cognizione. Detta disposizione ha dato luogo a plurime controversie, giunte al vaglio delle SSUU
	- SU 2014: il giudice di rinvio che abbia individuato la violazione più grave in conformità a quanto stabilito dalla sentenza di annullamento della Cassazione non viola il divieto di reformatio in peius quando relativamente al reato continuato apporti per uno dei reati satellite un aumento maggiore rispetto a quello determinato dal primo giudice, purché la pena complessiva non risulti maggiore
	- SU 2017: il giudice dell'esecuzione, in sede di applicazione della disciplina del reato continuato, non può quantificare gli aumenti di pena per i reati satellite in misura superiore a quelli fissati dal giudice della cognizione con sentenza irrevocabile di condanna, ma è anche tenuto a rispettare il limite del triplo della pena inflitta per la violazione più grave, oltre che del criterio indicato dall'art. 671 c 2 cpp (somma delle pene inflitte con ciascuna decisione irrevocabile)


- ==Continuazione e recidiva==: il problema della compatibilità tra continuazione e recidiva si pone con riferimento al caso di soggetto già condannato che commetta un reato in esecuzione del medesimo disegno criminoso del già giudicato. 
	- La compatibilità tra continuazione e recidiva è stata per lungo tempo esclusa in giurisprudenza, sul rilievo della non armonizzabilità delle conseguenze dal legislatore connesse all'una e all'altra: di sfavore per la recidiva, di favore per la continuazione
	- La giurisprudenza è nel senso della ==compatibilità tra i due istituti, sul rilievo che il fondamento logico dell'inasprimento della risposta sanzionatoria per la recidiva è da riferire al singolo reato e non è incompatibile con la minor riprovevolezza del reato continuato, valutata tenendo conto della pluralità di reati== commessi nell'esecuzione di un medesimo disegno criminoso. 
	- La tesi oggi è confortata da un esplicito dato formale: l'art. 81 c 4 (inserito dala l. 251/2005) che prevede espressamente "se i reati commessi in concorso formale o continuazione con quello più grave sono commessi da soggetti ai quali sia stata applicata la recidiva prevista dall'art. 99 c. 4, l'aumento di pena non può essere comunque inferiore ad 1/3 della pena stabilita per il reato più grave". A tal proposito SU 2016 ha statuito che il limite di aumento di pena non inferiore ad 1/3 opera anche quando il giudice consideri la recidiva equivalente alle riconosciute attenuanti.

- Continuazione e aggravante teleologica (61 n 2). I due istituti si presentano affini ontologicamente: il nesso teleologico, connotato dal rapporto di mezzo-fine intercorrente tra reati commessi, presuppone nell'agente un'originaria e preventiva rappresentazione di entrambe le fattispecie illecite da commettere, al pari del reato continuato nel quale i singoli episodi si inseriscono in un unico processo finalistico. Da ciò conseguirebbe un'apparente contraddittorietà della previsione legislativa che al contempo aggrava per la connessione teleologica e attenua per la continuazione.
	- su posizioni opposte la giurisprudenza ha rimarcato il differente ambito di operatività dei due istituti osservando che la connessione teleologica costituisce un elemento di valutazione della colpevolezza di ciascuna violazione, mentre il vincolo della continuazione involgendo l'intero complesso delle violazioni rappresenta un momento autonomo e distinto rispetto alle singole deliberazioni; dall'altro la differente ratio, posto che l'aggravante teleologica è prefigurata in considerazione della maggior criminalità dimostrata dal reo; la continuazione realizza un favor rei, attenuando il cumulo giuridico delle pene in luogo di quello materiale.

==Continuazione e cause di estinzione==. Si propone in questi casi la questione della possibilità di scindere o meno la fattispecie continuata nei singoli reati al fine di applicare le cause di estinzione operanti con riguardo ai singoli episodi illeciti.
- prescrizione: 158 cp: per il reato continuato la prescrizione decorre dal giorno in cui è cessata la continuazione; la previsione, contemplata dal testo originario, è stata soppressa nel 2005, per poi essere reintrodotta nel 2019: si tratta di un caso singolare in cui l'unitarietà è considerata dall'ordinamento a discapito del reo
- sospensione condizionale: deve procedersi ad una valutazione unitaria della pena irrogata per il reato continuato: in tal caso, infatti, le diverse pronunce vanno valutate in modo unitario ai fini del riconoscimento del beneficio. La soluzione è confermata dall'art. 671 c 3 cpp, che prevede che il GE possa concedere la sospensione condizionale della pena e la non menzione nel certificato del casellario giudiziale, quando ciò consegue al riconoscimento del concorso formale o della continuazione, sempre che la pena irrogata rientri nei limiti di cui all'art. 163 cp e ricorrano gli altri presupposti previsti dalla legge.
- amnistia propria (prima della condanna definitiva), non vi è dubbio che il reato continuato debba considerarsi come una pluralità di reati: dovranno reputarsi estinti, quindi, i reati che in sè valutati anche per quel che attiene al dato temporale, rientrano nella sfera di efficacia del provvedimento di clemenza; quanto all'amnistia impropria (dopo la condanna definitiva), la giurisprudenza ha ritenuto applicabile l'istituto nella sola ipotesi in cui tutti gli episodi illeciti risultino compresi nel beneficio, ovvero se per effetto dell'amnistia venga meno l'intero aumento per la continuazione
- indulto:la dottrina e giurisprudenza prevalenti si sono orientate nel senso della valutazione autonoma delle singole violazioni


==Continuazione e particolare tenuità del fatto (131-bis)==
SU 2022 hanno chiarito che la pluralità di reati unificati nel vincolo della continuazione non è di per sé ostativa alla causa di esclusione della punibilità per particolare tenuità del fatto di cui al 131-bis cp, salve le ipotesi in cui il giudice la ritenga idonea in concreto, ad integrare una o più delle condizioni tassativamente previste dalla suddetta disposizione per escludere la particolare tenuità dell'offesa o qualificare il comportamento come abituale.

==Continuazione, connessione e messa alla prova== è stata sollevata questione di legittimità costituzionale dell'art. 168-bis c. 4 nella parte in cui, disponendo che la sospensione del procedimento con messa alla prova non possa essere concessa più di una volta, non prevede che l'imputato ne possa usufruire per reati connessi (ai sensi dell'art. 12 lett. B) con altri reati per i quali il beneficio sia già stato concesso.
Con sent. 174/2022 la Corte costituzionale ha affermato che la preclusione posta dall'art. 168-bis c. 4 non osta a che uno stesso imputato possa essere ammesso al beneficio della sospensione con messa alla prova anche qualora gli vengano contestati più reati nell'ambito del medesimo procedimento, sempre che i limiti edittali di ciascuno di essi siano compatibili con la concessione del beneficio.
Ciò vale anche nel caso in cui tali reati siano avvinti dalla continuazione, essendo stati commessi in esecuzione di un medesimo disegno criminoso. 
Risulta irragionevole che quando per scelta del PM o per altre evenienze processuali, i reati avvinti dalla continuazione siano stati contestati in diversi procedimenti, l'imputato non abbia più la possibilità nel secondo procedimento di chiedere ed ottenere la messa alla prova, allorché sia già stato ammesso al beneficio nel primo. Identiche considerazioni valgono a maggior ragione per l'altra ipotesi di connessione prevista dall'art. 12 lett. B cpp, che si verifica nel caso del concorso formale (81 c. 1). Da tutto ciò discende che la disposizione di cui all'art. 168-bis c. 4 deve essere dichiarata costituzionalmente illegittima nella parte in cui non prevede che l'imputato possa essere ammesso alla sospensione del procedimento con messa alla prova nell'ipotesi in cui si proceda per reati connessi (12 lett B) con altri per cui tale beneficio sia già stato concesso.