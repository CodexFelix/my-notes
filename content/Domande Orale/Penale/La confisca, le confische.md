[[PEN - Confisca allargata, presupposti ed ambito operativo, con particolare riferimento all'applicazione giudiziale in fase esecutiva]]

La confisca è l'unica misura di sicurezza "reale" prevista nel nostro ordinamento, essa concerne esclusivamente cose, mobili o immobili, e si distingue in facoltativa ed obbligatoria a seconda del tipo di relazione tra le cose ed il reato.
Essa tende a prevenire la commissione di nuovi reati, mediante l'espropriazione di cose che proveniendo da illeciti penali o comunque collegati alla loro esecuzione "mantengono viva l'idea e l'attrattiva del reato"

A differenza delle altre misure di sicurezza:
- La confisca ==prescinde dalla pericolosità sociale dell'autore==. Presupposto dell'istituto è la pericolosità oggettiva della cosa (sulla base di una presunzione assoluta di pericolosità nella confisca obbligatoria, relativa in quella facoltativa)
- irrevocabile, avente carattere istantaneo e permanente (non si applica l'art. 207 c.p. relativo alla regola)

L'art. 240 c.p. distingue due forme di confisca:
1) **Facoltativa** (240 c. 1): cose che servirono o furono destinate a commettere il reato (mezzi di esecuzione del reato), o che ne sono il prodotto o profitto. Tutte cose legate al reato da un nesso eziologico diretto ed essenziale.
2) **Obbligatoria** (240 c. 2): prezzo del reato o cose intrinsecamente pericolose (la cui fabbricazione, uso porto, detenzione o alienazione costituiscono reato anche se non è stata pronunciata condanna). 
	- La pericolosità è presunta, essendo considerata dal legislatore in re ipsa.

La confisca si è ampliata negli anni, in virtù di numerosi interventi legislativi che l'hanno introdotta come obbligatoria per talune fattispecie di reato:
- associazione di tipo mafioso, sequestro di persona a scopo di estorsione, riciclaggio
- usura (644 c.p.)
- contrabbando (301 dpr 43/1973)
- taluni reati societari
- delitti contro la personalità individuale (600-septies)
- associazione terroristica (270-bis)
- responsabilità amministrativa delle persone giuridiche, società e associazioni prive di personalità giuridica (art. 19 d.lgs. 231/2001)
- reati dei pubblici ufficiali contro la PA (335-bis)
- reati con finalità di terrorismo (270-septies)
- delitti contro la fede pubblica (466-bis c.p.) e stupefacenti (72 c. 7-bis c.p.)

Confisca è definibile come l'appropriazione coattiva da parte dello Stato delle cose che servirono o furono destinate a commettere il reato, ovvero che ne rappresentano il prodotto o il profitto (240 c.p.)
- Prodotto: cose materiali che traggono origine dallo stesso (es. moneta falsa, sostanze alcoliche o illecitamente distillate)
- Profitto: guadagno o vantaggio economico che si trae dall'illecito penale (SU 2014, SU 2015): "il profitto è costituito da qualsivoglia vantaggio patrimoniale direttamente conseguito alla consumazione del reato, e può, dunque, consistere anche in un risparmio di spesa, come quello derivante dal mancato pagamento del tributo, interessi o sanzioni dovuti a seguito dell'accertamento del debito tributario"
- Prezzo: somma di denaro o qualsiasi altra utilità data o promessa come corrispettivo del reato

==La confisca del prodotto e del profitto ha carattere facoltativo== (240 c. 1), mentre 
==la confisca  obbligatoria (240 c. 2) ha ad oggetto il prezzo, così come quella dei beni e strumenti informatici o telematici che risultino essere stati impiegati per commettere taluni reati, e delle cose la cui fabbricazione, porto, uso, detenzione e alienazione costituisce reato==, queste ultime anche se non è stata pronunciata condanna. Il riferimento alla possibilità di disporre la confisca senza condanna con riferimento alle cose c.d. intrinsecamente criminose ha indotto a vagliare la possibilità di estendere una tale evenienza agli altri casi di confisca obbligatoria, con particolare riferimento all'ablazione del prezzo.

Non sono confiscabili le cose appartenenti a persone estranee al reato (240 c. 3), a meno che non si tratti di cose intrinsecamente pericolose, la cui fabbricazione, uso, porto, possano essere consentite. 



> **Confiscabilità del prezzo in caso di proscioglimento per prescrizione:**
> - SU 2008: avevano escluso che la confisca delle cose costituenti il prezzo del reato (prevista come obbligatoria al c. 2) potesse essere disposta nel caso di estinzione del reato.
> 	- Diversi gli argomenti: l'avverbio "sempre" ha inteso solo rendere obbligatoria, diversamente dal c. 1 una confisca che altrimenti sarebbe stata facoltativa, non anche riconoscere la possibilità di far luogo a confisca anche in caso di estinzione del reato
> 	- solo nei casi di cui al n. 2 l'obbligatorietà è destinata ad operare anche se non è stata pronunciata condanna
> - SU 2015 hanno mutato orientamento, stabilendo rilevanti principi di diritto, sia a proposito della nozione di confisca diretta (con riguardo al denaro) sia alla ammissibilità del provvedimento ablatorio nei casi in cui sia prescritto obbligatoriamente dalla legge, mediante la sentenza che dispone di non doversi procedere a fronte dell'intervenuta prescrizione del reato.
> 	- Secondo la Cassazione, nel dichiarare estinto il reato per prescrizione, il giudice può applicare a norma dell'art. 240 c. 2 n. 1 la confisca del prezzo del reato e, a norma del 322-ter c.p., la confisca del prezzo o del profitto del reato sempre che si tratti di confisca diretta e vi sia stata una precedente pronuncia di condanna, rispetto alla quale il giudizio di merito permanga inalterato quanto alla sussistenza del reato, alla responsabilità dell'imputato ed alla qualificazione del bene da confiscare come profitto o prezzo del reato
> 	- SU 2015 hanno chiarito che qualora il prezzo o profitto derivante dal reato sia costituito da denaro, la confisca delle somme di cui il soggetto abbia comunque la disponibilità deve essere qualificata come confisca diretta, in ragione della natura particolare del denaro (fungibilità) non occorre la prova del nesso di derivazione diretta tra la somma oggetto della confisca e il reato
> 	- Nel disporre la confiscabilità in caso di prescrizione del reato, le SU 2015 hanno evocato i principi già enunciati dalla C. Cost. 49/2015 in relazione alla confisca contemplata dall'art. 44 c. 2 DPR 380/2001 che stabilisce: "la sentenza definitiva del giudice penale che accerta che vi è stata lottizzazione abusiva dispone la confisca dei terreni abusivamente lottizzati e delle opere abusivamente costruite". L'intervento della Corte è stato invocato per effetto della sentenza Varvara c. Italia, con la quale la CEDU ha ritenuto che l'applicazione della confisca urbanistica in ipotesi di proscioglimento per estinzione del reato costituisca una violazione del principio di legalità sancito dall'art. 7 CEDU. La Corte, attraverso una complessa motivazione sui rapporti tra ordinamento interno e CEDU ha dichiarato inammissibile la questione di legittimità costituzionale, confermando la possibilità di disporre la confisca urbanistica in caso d prescrizione del reato
> - Da ultimo, il legislatore ha introdotto l'art. 578-bis c.p.p., che prevede che: quando è stata ordinata la confisca in caso particolari di cui all'art. 240-bis c.p. e da altre disposizioni di legge, o la confisca prevista dall'art. 322-ter del c.p., il giudice d'appello o la corte di cassazione, nel dichiarare estinto il reato per prescrizione o per amnistia, decidono sull'impugnazione ai soli effetti della confisca, previo accertamento della responsabilità dell'imputato
> 	- La Cass. III 2019, dubitanto in ordine all'applicabilità dell'art. 578-bis c.p.p. anche alla confisca urbanistica, ha sollecitato un nuovo intervento delle SSUU, sottoponendo la seguente questione di diritto: "Se in caso di declaratoria di estinzione per prescrizione del reato di lottizzazione abusiva, sia consentito l'annullamento con rinvio limitatamente alla statuizione sulla confisca ai fini della valutazione da parte del giudice di rinvio della proporzionalità della misura, in base ai principi indicati nella sentenza CEDU GIEM c. Italia del 2018"
> 	- SU 13539/2020, pronunciandosi sulla questione ha affermato l'applicabilità a tutte le forme di confisca dell'art. 578-bis c.p.p., stante il dato letterale della disposizione e, allo stesso tempo, ha negato la possibilità del giudice di primo grado di proseguire il processo, anche qualora il reato si sia prescritto, al solo fine di disporre la confisca, in quanto simile condotta violerebbe il disposto dell'art. 129 c.p. In particolare è stato affermato il seguente principio di diritto "La confisca urbanistica ex art. 44 d.p.r. 380/2001 può essere disposta anche in presenza di una causa estintiva determinata dalla prescrizione del reato, purché sia stata accertata la sussistenza della lottizzazione sotto il profilo oggettivo e soggettivo, nell'ambito di un giudizio che abbia assicurato il contraddittorio e la più ampia partecipazione degli interessati, fermo restando che una volta intervenuta detta causa, il giudizio non può in applicazione dell'art. 129 c.p.p. proseguire al solo fine di compiere il predetto accertamento. In caso di declaratoria all'esito del giudizio di impugnazione di estinzione del reato di lottizzazione per prescrizione, il giudice di appello e la Cassazione sono tenuti in applicazione dell'art. 578-bis c.p.p. a decidere sull'impugnazione ai soli effetti della confisca"


### Confisca per equivalente
Il codice prevede per talune tipologie di reati, anche un tipo di confisca per equivalente, che permette di espropriare le somme di denaro, beni o altre utilità in misura proporzionale al prezzo o al profitto del reato, in assenza di qualsiasi prova di un rapporto di pertinenzialità fra beni appresi ed il fatto illecito cui si riferisce la sentenza di condanna. 
Anzi, il presupposto logico e giuridico della confisca è costituito dalla mancata individuazione ed apprensione di beni che, fisicamente costituiscono il prezzo o il profitto del reato preso in considerazione

> Cass. 2013 si è pronunciata sostenendo che ==La confisca per equivalente ha natura sanzionatoria==, sicché la stessa va disposta in via principale nei confronti del soggetto che ha commesso il reato. Non deve sussistere un rapporto di necessaria pertinenzialità tra i beni oggetto della misura ablatoria ed il reato, essendo sufficiente che i beni di cui viene disposta la confisca e, preliminarmente, il sequestro, corrispondano per valore al prezzo e, nel caso di violazioni tributarie, al profitto del reato, a nulla rilevando che tale profitto sia andato a beneficio di un soggetto diverso dall'autore dell'illecito.
> All'effettiva estensione della nozione di profitto si contrappongono due interpretazioni, una più restrittiva, che ha affermato la necessità di una stretta affinità del bene con l'oggetto del reato, considerando irrilevante ogni altro legame di derivazione meramente indiretto e mediato, ed una più estensiva, che ha considerato profitto del reato anche i beni acquisiti con l'impiego dell'immediato profitto del reato.

Su tale forma di misura ablatoria, la giurisprudenza ha avuto modo di precisare che essa:
- ==esime dallo stabilire quel rapporto di pertinenzialità tra reato e provvedimento ablatorio dei proventi illeciti==, che caratterizza invece la misura ex art. 240 c.p.: fermo restando cioè il presupposto della consumazione di un reato, ==non è più richiesto alcun rapporto tra reato e beni da confiscare==, potendo essere detti beni diversi dal provento (profitto o prezzo) dello stesso.
- costituendo una forma di prelievo pubblico a compensazione di prelievi illeciti, ==viene ad assumere carattere preminentemente sanzionatorio==
- richiede, oltre alla ravvisabilità di uno dei reati per i quali è consentita e alla non appartenenza dei beni ad un terzo estraneo, che nella sfera giuridico-patrimoniale del responsabile non sia stato rinvenuto per una qualsivoglia ragione il prezzo o profitto (di cui però sia certa l'esistenza) del reato

La sentenza SU 2015 Gubert [[PEN - Confisca diretta, indiretta e fungibilità del denaro. Si soffermi altresì il candidato sulla nozione di persona estranea al reato nella confisca diretta nei reati tributari]] ha fortemente ridotto l'operatività della confisca per equivalente: "la confisca del profitto, ==quando si tratta di denaro o beni fungibili, non è confisca per equivalente, ma confisca diretta==, la quale non è subordinata alla verifica che le somme provengano dal delitto e siano confluite nella effettiva disponibilità dell'indagato, in quanto il denaro oggetto di ablazione deve solo equivalere all'importo che corrisponde per valore al prezzo o al profitto del reato, non sussistendo alcun nesso pertinenziale tra reato e bene da confiscare".
SU 42415/2021 hanno aggiunto che " La confisca del denaro costituente profitto o prezzo del reato comunque rinvenuto nel patrimonio dell'autore della condotta, e che rappresenti l'effettivo accrescimento patrimoniale monetario conseguito, va sempre qualificata come diretta, e non per equivalente, in considerazione della. natura fungibile del bene, con la conseguenza che non è ostativa alla sua adozione l'allegazione o la prova dell'origine lecita della specifica somma di denaro oggetto di apprensione". Ad ogni modo è stato inoltre affermato il principio secondo cui per "disponibilità" deve intendersi la presenza di una relazione effettuale dell'indagato con il bene, connotata dall'esercizio di poteri di fatto corrispondenti al diritto di proprietà

- La confisca per equivalente è stata introdotta per la prima volta nel nostro ordinamento in relazione al reato di usura (644 c.p.), che stabilì oltre all'obbligatorietà della confisca del prezzo e del profitto del reato di usura, che la stessa potesse estendersi a "somme di denaro, beni o utilità di cui il reo ha la disponibilità anche per interposta persona, per un importo pari al valore degli interessi o degli altri vantaggi o compensi usurari"
- Altra ipotesi di confisca per equivalente contemplata dal codice è quella disposta in conseguenza della commissione di alcuni delitti contro la PA (322-ter). L'art. 322-ter, oltre a rendere obbligatoria per tali delitti la confisca del prezzo e del profitto, prevedeva per gli stessi, prima della riforma intervenuta ad opera della l. 190/2012, la confisca obbligatoria "per equivalente" "o di valore" differenziando due ipotesi:
	- 322-ter c. 1 ultima parte: confisca per equivalente del prezzo per i delitti di cui agli artt. da 314 a 320 (peculato, malversazione, indebita percezione di erogazioni a danno dello Stato, concussione, corruzione)
	- 322-ter c. 2: confisca per equivalente del profitto per il delitto di cui all'art. 321 c.p. (corruzione attiva)

> Confisca per equivalente e concorso di persone: dibattuta la questione relativa alle modalità con cui la confisca per equivalente va eseguita allorché il reato sia commesso in concorso, necessario od eventuale, da più soggetti
> - Cass. Pen. V 20101/2014 circoscrive l'ablazione dei beni dei singoli concorrenti alla quota di profitto da essi effettivamente percepita, statuendo che "la confisca per equivalente di cui all'art. 322-ter c.p. non può eccedere per ciascuno dei concorrenti la quota di prezzo o profitto a lui attribuibile, anche quando nei confronti degli altri correi non può essere disposto alcun provvedimento ablatorio, attesa la natura sanzionatoria di tale misura". La natura pacificamente punitiva della confisca per equivalente escluderebbe la ablazione di un importo maggiore rispetto a quello effettivamente percepito, in quanto siffatto provvedimento si tradurrebbe in un'inammissibile forma di responsabilità per fatto altrui.
> - L'orientamento maggioritario opina in senso diametralmente opposto (SU 2008 Fisiaimpianti): se la confisca pro quota può dirsi ammissibile ove la porzione di profitto incamerata dai singoli concorrenti risulti agevolmente quantificabile, va accolta una differente soluzione laddove ciò non avvenga: "ove la natura della fattispecie concreta e dei rapporti economici ad essa sottostanti non consenta di individuare allo stato degli atti la quota di profitto concretamente attribuibile a ciascun concorrente o la sua esatta quantificazione, il sequestro preventivo deve essere disposto per l'intero importo del profitto nei confronti di ciascuno, logicamente senza alcuna duplicazione e nel rispetto dei canoni di solidarietà interna tra i concorrenti"
> 	- la ricostruzione poggia sulla concezione "unitaria" della fattispecie concorsuale. La confisca di valore può interessare indifferentemente ciascuno dei concorrenti anche per l'intera entità del profitto accertato (entro logicamente i limiti quantitativi dello stesso), non essendo ricollegato all'arricchimento di uno piuttosto che dell'altro soggetto coinvolto, bensì alla corresponsabilità di tutti alla commissione dell'illecito, senza che rilevi il riparto del relativo onere tra i concorrenti, che costituisce fatto interno a questi ultimi
> 	- 

### Confisca in casi particolari (c.d. allargata) - 240-bis
Introdotta nel codice con d.lgs. 21/2018 (Riordino e attuazione della riserva di codice), la norma riproduce il dettato del previgente art. 12-sexies d.l. 306/1992

La previsione contempla una confisca obbligatoria da applicare a condannati per determinati reati (tra cui fattispecie previste dall'art. 51 c. 3-bis c.p.p. e diversi reati contro la PA), rivolta a ==beni o alle altre utilità di cui il condannato non può giustificare la provenienza== e di cui, anche per interposta persona fisica o giuridica risulta essere titolare o avere la disponibilità a qualsiasi titolo in valore sproporzionato al proprio reddito, dichiarato ai fini delle imposte sul reddito o alla propria attività economica.
Da ultimo Cass. SU 27421/2021 ha chiarito che "il giudice dell'esecuzione, investito della richiesta di confisca ex art. 240-bis, esercitando gli stessi poteri che, in ordine alla detta misura di sicurezza atipica, sono propri del giudice della cognizione, può disporla, fermo restando il criterio di ragionevolezza temporale, in ordine ai beni che sono entrati nella disponibilità del condannato fino al momento della pronuncia della sentenza per il c.d. reato-spia, salva comunque la possibilità di confisca di beni acquistati anche in epoca posteriore alla sentenza, ma con risorse finanziarie possedute prima"


### Confisca (misura di prevenzione)
Provvedimento a carattere ablativo che comporta la devoluzione allo Stato dei beni appartenenti al prevenuto