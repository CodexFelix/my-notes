[[Principio di legalità e suoi corollari]]
[[Lezione 2 - Principio di legalità]]

Nullum crimen sine lege: principio che assume priorità logica tra i principi cui è ispirato il moderno diritto penale.

Origine: epoca illuministica (non si può punire a posteriori una condotta che al momento in cui è commessa non sia penalmente sanzionata, per quanto eticamente o giuridicamente disdicevole)

Centralità della scelta politica e della decisione del legislatore per stabilire la punibilità o meno del fatto antisociale, a garanzia dei possibili arbitri del potere esecutivo, da un lato, e del potere giudiziario dall'altro.

Riferimenti normativi:
- 25 c. 2 Cost. (nessuno può essere punito se non in forza di legge che sia entrata in vigore prima del fatto) e c. 3 (nessuno può essere sottoposto a misura di sicurezza, se non nei casi previsti dalla legge)
- 1 c.p.: nessuno può essere punito per un fatto che sia espressamente previsto come reato dalla legge, né con pene che non siano da essa stabilite
- 199 cp: misure di sicurezza
- 11 l. 689/1981: sanzioni amministrative, con la precisazione che non opera per le stesse il principio di retroattività della disposizione più favorevole
- 49 CDFUE
- 7 CEDU
- 11 PIDCP

### Corollari del principio di legalità
- Riserva di legge: monopolio della criminalizzazione spetta al potere legislativo, caratterizzato da legittimazione democratica, con esclusione dal novero delle fonti penali di quelle non scritte o scritte ma diverse dalla legge
- Irretroattività: la legge penale ha valore slo per l'avvenire e non può applicarsi ai fatti anteriori alla sua entrata in vigore, al fine di garantire la capacità di autodeterminazione dei singoli
- tassatività (determinatezza o precisione): le leggi devono rispondere a requisiti di chiarezza, comprensibilità e precisione, oltre a far riferimento a fatti suscettibili di essere provati nel processo penale
- divieto di analogia: impone al giudice di non applicare le norme penali a comportamenti non espressamente previsti come reato dalla legge

### Legalità formale e sostanziale: la concezione mista accolta nel nostro ordinamento
- Accezione formale: divieto di punire un fatto non espressamente previsto dalla legge vigente al momento della sua commissione e con pene dalla stessa non puntualmente stabilite. Non basta l'antisocialità, ma è solo l'espressa previsione legislativa che legittima la criminosità di taluni fatti
- **Sostanziale:** a prescindere dall'espressa incriminazione, vanno considerati reati i fatti socialmente pericolosi, da punire con pene adeguate allo scopo. La concezione sostanziale di reato si fonda su fattori extralegali (ordine giuridico di un determinato tipo di Stato, coscienza sociale, sano sentimento del popolo) che si connotano per l'estrema labilità e conseguente mutevolezza dei contenuti. Sacrifica la certezza del diritto, innescando il rischio di arbitrii e discriminazioni in sede applicativa
- **Accezione mista**: sia formale, nel senso che solo il legislatore può indicare cosa è reato, ma anche sostanziale, nel senso che il legislatore nel selezionare le condotte penalmente rilevanti deve rispettare alcuni principi, desumibili dalla Costituzione:
	- ==principio di materialità del reato==, desumibile dall'art. 25 c. 2 Cost. ("fatto di reato")
	- ==Offensività:== di beni costituzionalmente significativi, che possono giustificare la limitazione della libertà personale (13 Cost.)
	- ==Personalità della responsabilità (27 Cost.)==: Riferibilità eziologica e psicologica del fatto di reato al soggetto chiamato a risponderne
	- ==Finalità rieducative (27 c. 3)== che impongono una pena proporzionata in astratto al rilievo del bene protetto e in concreto alla personalità dell'agente


### Legalità CEDU e rapporti con ordinamento nazionale
Art. 7 CEDU: I cittadini dei Paesi membri della Convenzione non possono essere condannati per un fatto non previamente previsto come reato dal diritto vigente, ovvero non possono essere assoggettati a pene più gravi di quelle applicabili al momento della commissione del fatto.

La norma consacra il principio di legalità dei delitti e delle pene e quello che impone la non applicazione estensiva o analogica della legge penale a detrimento dell'imputato: ne deriva che un illecito deve essere definito dalla legge in modo chiaro (Kokkinakis c. Grecia, 1993)

L'art. 7 CEDU svolge un effetto di rafforzamento della portata garantistica dei principi di legalità ed irretroattività, da un lato, e dall'altro di estensione dell'ambito applicativo dei principi al di là degli illeciti e sanzioni:
- Rafforzamento della portata garantistica dei principi di legalità ed irretroattività, valorizzando gli aspetti qualitativi della legalità (non più circoscritti alla sola determinatezza della norma, ma estesi anche alla accessibilità e prevedibilità delle fonti legali e della relativa giurisprudenza)
	- Determinatezza-> l'illecito penale deve essere chiaramente definito dalla legge, intesa come ricomprensiva non solo della legge formale, ma ==anche della consuetudine o della common law. Se ne è dedotto che anche la definizione giurisprudenziale può e deve rispondere positivamente agli stessi criteri di determinatezza== 
	- Interpretazione ragionevole della disposizione penale, in modo da consentire una prevedibilità dell'ambito applicativo della stessa: sono vietate interpretazioni analogiche

==La sentenza Contrada (2015)== ha ravvisato una violazione della CEDU nella condanna di un funzionario di polizia per concorso esterno in associazione mafiosa, in relazione a fatti compiuti in un periodo storico in cui non poteva ancora dirsi stabilizzato l'orientamento della Cassazione in senso favorevole alla configurabilità del concorso esterno (Demitry 1994). 
	La pronuncia è stata criticata dalle SU nel 2020 che hanno ritenuto tale approccio atipico o anomalo, come tale inidoneo a vincolare il giudice nazionale oltre lo specifico caso risolto, vista la concezione mista di prevedibilità, che non sarebbe stata comunque violata, considerato il fondamento normativo del concorso esterno (110, 416-bis) e il fatto che l'esclusione dell'istituto non avrebbe comfraunque portato all'assoluzione dell'imputato ma alla condanna per associazione o favoreggiamento (==inestensibilità ai fratelli minori==)

Estensione dell'ambito applicativo del principio di legalità: ==concezione autonomista di illecito e sanzioni penali==
- Storica sentenza Engel c. Paesi Bassi (1976): estensione delle garanzie previste in materia penale a tutti gli illeciti che pur diversamente qualificati dai legislatori nazionali risultino rivestire natura ==sostanzialmente penale== in base a 3 criteri: qualificazione giuridica della misura; natura stessa della misura e grado di severità della sanzione
- Si è posta la compatibilità con l'art. 7 CEDU di alcune ipotesi di confisca, non considerate come pene dall'ordinamento nazionale, ma equiparate dalla CEDU ai fini dell'art. 7 e quindi coperte dal principio di legalità e dai suoi corollari in tema di riserva di legge, irretroattività e colpevolezza
	- Confisca urbanistica (art. 44 c. 2 DPR 380/2001), equiparata ad una pena dalla CEDU (Punta Perotti) e in quanto tale ritenuta non applicabile al soggetto prosciolto perché il fatto non costituisce reato
	- confisca per equivalente nei reati tributari (art. 1 c.143 l. 244/2007) e confisca del Codice della Strada, ritenute dalla Corte costituzionale non applicabili retroattivamente proprio perché considerate pene dal punto di vista sostanziale e quindi assoggettate al regime successorio delle pene e non a quello delle misure di sicurezza (per le quali non opera il principio di irretroattività in senso pieno)
- Altre sentenze della CEDU che hanno rilevato la natura sostanzialmente penalistica di altre sanzioni amministrative:
	- CEDU Grande Stevens (2014): le sanzioni CONSOB previste in materia di abusi di mercato hanno natura sostanzialmente penale (per rilevante severità delle sanzioni, per scopo chiaramente repressivo e preventivo, per la rilevanza assegnata alla condotta contestata più che al danno provocato agli investitori) e pertanto si impone ad esse l'applicazione delle garanzie procedurali che l'art. 6 CEDU riserva ai processi penali. Si è inoltre ritenuta una violazione del ne bis in idem (art. 4 Prott. 7)
	- Principi sul ne bis in idem ridimensionati dalla sent. **A e B c. Norvegia** (2016), che ha ammesso l'irrogazione di più sanzioni di diversa natura, purché vi sia una sufficiente connessione in grado di far apparire i due procedimenti come componenti di una risposta unitaria 


### Ne bis in idem e sanzioni formalmente amministrative
[[PEN - Principio del ne bis in idem e sue ricadute applicative nel diritto nazionale ed eurounitario]]
- La Consulta ha dichiarato infondate le questioni in tema di doppio binario previste dal TUF (abuso di informazioni privilegiate che consente il cumulo di sanzioni amministrative e sanzioni penali), data l'accezione processuale di bis in idem accolta dalla giurisprudenza europea
- La definizione di medesimo fatto è intesa dalla giurisprudenza CEDU (Zolotukhine c. Russia) come medesimo fatto storico, a prescindere dalla qualificazione giuridica. La Corte costituzional 200/2016 e ha affermato l'incostituzionalità parziale dell'art. 649 cpp nella parte in cui  intende in accezione giuridica e non naturalistica, ma al contempo ammonisce dal non dare rilevanza alla sola condotta e in particolare, quando la condotta dia luogo ad una pluralità di eventi naturalistici eterogenei, 

- C. Cost. 149/2022 ha accolto una questione formulata non in riferimento alla generalità dei doppi binari sanzionatori, ma in relazione ad una specifica fattispecie criminosa: è stata dichiarata l'incostituzionalità dell'art. 649 c.p.p. nella parte in cui non prevede che il giudice pronunci sentenza di proscioglimento o di non luogo a procedere nei confronti di un imputato per uno dei delitti previsti dall'art. 171-ter della L. 633/1941 (Protezione diritto d'autore) che in relazione al medesimo fatto sia stato già sottoposto a procedimento definitivamente conclusosi per l'illecito amministrativo