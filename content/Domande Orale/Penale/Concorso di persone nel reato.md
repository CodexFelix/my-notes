[[Lezione 6 - circostanze, tentativo e concorso di persone nel reato]]

Realizzazione congiunta di un reato astrattamente monosoggettivo da parte di più persone.

Art. 110 c.p. svolge una duplice funzione:
- **incriminatrice** delle condotte di concorso atipiche rispetto alla norma di fatte speciale
- **disciplina** di quelle condotte comunque concorrenti alla realizzazione del reato

### Codice penale segue modello unitario
Diverse teorie nell'intento di spiegare il meccanismo che consente di passare dalla fattispecie monosoggettiva alla punibilità del concorso:
- Teoria dell'==accessorietà==: la condotta del partecipe accede a quella principale dell'autore (che integra tutti gli elementi costitutivi del reato)
- Teoria della ==fattispecie plurisoggettiva eventuale==: non è necessaria l'integrazione del fatto di reato da parte di una sola persona. La sintesi della clausola di parte generale (110 cp) e fattispecie di parte speciale fa nascere una nuova fattispecie incriminatrice, frutto dei vari contributi di partecipazione
- Teoria della ==fattispecie plurisoggettiva differenziata==: secondo questa tesi, il concorso dà luogo a tante fattispecie (accomunate sul piano materiale, ma diverse per gli atteggiamenti psicologici e gli aspetti esteriori tipicamente soggettivi) quanti sono i concorrenti

Modello di disciplina del concorso di persone nel reato:
- differenziato (Zanardelli): responsabilità dei concorrenti diverse in base ai singoli tipi di concorso, in base ai ruoli rivestiti dai concorrenti (si distingue tra autore, che compie materialmente l'azione descritta dalla norma, coautore e partecipe, che dà un mero contributo) e tra partecipazione psichica/morale e fisica/materiale
- della pari responsabilità (Rocco): modello di tipizzazione causale dell'illecito, riconducendo alla fattispecie concorsuale tutte le condotte eziologicamente legate all'evento lesivo. Pur se è prevista un'unica cornice edittale, dell'effettivo contributo potrà poi tenersene conto in sede di quantificazione concreta della pena.
	- es. 114 c. 2 consente di diminuire la pena per il contributo di minima importanza (distinguendo così tra patecipazione primaria e secondaria)

> Le SU 2023 hanno ammesso una responsabilità a diverso titolo nel concorso di persone nel reato di cessione di stupefacenti (per alcuni concorrenti 73 c. 1 o 4 DPR 309/90 e per altri 73 c. 5 DPR 309/90). Si aderisce quindi alla tesi per cui nel concorso eventuale si hanno tante fattispecie plurisoggettive differenziate quanti sono i concorrenti, accomunate dall'accadimento materiale, ma distinte tra loro per atteggiamento psichico (quello proprio del compartecipe che si considera) e per taluni aspetti esteriori (che ineriscono soltanto alla condotta dell'uno o dell'altro compartecipe)
> Viene quindi superata la tesi contraria, che affermava che l'unicità del reato non consentisse una diversa qualificazione per i singoli concorrenti. Ciò anche in base al fatto che gli art. 116 e 117 costituiscono eccezioni che confermano la regola della pari responsabilità dei concorrenti


### Elementi costitutivi della fattispecie concorsuale
[[Concorso di persone - elementi costitutivi]]
Elemento oggettivo:
- Pluralità di agenti: 
	- almeno due individui nei reati monosoggettivi; in quelli plurisoggettivi almeno un individuo in più rispetto a quelli essenziali per realizzare la fattispecie criminosa
	- non è necessario che tutti i concorrenti siano punibili (ad es. partecipe non imputabile o non punibile per qualunque ragione) Viene superata la teoria del c.d. autore mediato (che ritiene che chi si serve di soggetti non punibili ne risponde come unico autore mediato della condotta incriminata)
- Realizzazione di un fatto materiale di reato
	- Devono essere realizzati i requisiti necessari per la sussistenza di una fattispecie penalmente rilevante, consumata o tentata, essendo riconosciuta la punibilità del concorso nel delitto tentato
	- Problematica l'ipotesi del tentativo di concorso  [[Tentativo di delitto nel concorso di persone]]
	- non punibilità del mero accordo (115) e della mera istigazione, anche se accolta, sempre che il reato non sia commesso; a meno che l'ordinamento non assegni rilevanza a particolari interessi (personalità dello Stato o corretto andamento della PA), ritenendo punibili anche l'accordo e l'istigazione (es. 302, 304, 322 cp)
- Contributo soggettivo alla realizzazione di esso: perché un soggetto risponda della commissione di un reato deve aver apportato un contributo personale alla realizzazione dello stesso e deve trattarsi di una condotta ==materiale esteriore==, non potendo attribuirsi alcun rilievo alla mera adesione psicologica al fatto illecito (cogitationis poeneam nemo patitur)
	- Contributo che può assumere la forma del concorso morale o materiale
	- Problematico l'accertamento dei criteri di responsabilità del complice. La dottrina ha elaborato varie teorie: condizionalistica (condicio sine qua non del realizzarsi del reato, che però non consente di punire il mero ausiliatore, che ha reso più agevole la commissione del reato); ==causalità agevolatrice o di rinforzo== (che non consente tuttavia di perseguire le condotte rivelatesi ex post inutili o addirittura dannose alla realizzazione del fatto di reato); ==teoria della prognosi postuma== (ricade nel concorso la condotta che appare ex ante idonea ad agevolare la commissione del reato, accrescendone le probabilità di realizzazione, anche se ex post rivelatasi inutile o dannosa); teoria della ==strumentalità tra condotte== (il contributo del partecipe non va posto in relazione con l'evento dannoso, ma con l'influenza che ha esercitato sulle altrui condotte tipiche)

Elemento soggettivo
- Dolo di partecipazione 


