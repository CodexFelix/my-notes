L'attuale sistema penale attribuisce rilevanza non solo alle condotte da cui siano discesi effetti lesivi, ma anche a quelle da cui solo potenzialmente possono derivare tali effetti. Il nostro, pertanto è un sistema che per precostituire una ==difesa più avanzata==  a determinati beni giuridici ==anticipa la soglia di punibilità sanzionando comportamenti di messa in pericolo dei beni protetti==.

Accanto alla lesione del bene protetto, pregiudizio effettivo nelle forme della distruzione (omicidio) o diminuzione (percosse o lesioni personali) o della perdita del bene (furto), la disciplina positiva incrimina anche condotte da cui derivi la semplice ==esposizione a pericolo dei beni giuridici, cioé un pregiudizio solo potenziale alla loro integrità==

- Reati di danno: per la cui consumazione è necessaria la lesione del bene tutelato
- Reati di pericolo: è sufficiente la mera esposizione a rischio di lesione del bene

Figura generale di reato di pericolo è ==delitto tentato== (combinazione art. 56 e norme incriminatrici di parte speciale)
Figure speciali sono ==delitti contro personalità dello Stato, contro ordine pubblico, incolumità pubblica e salute pubblica==, alcuni dei quali costruiti come delitti di attentato, nonché quasi tutte le contravvenzioni


### Pericolo concreto, astratto e delitti di attentato
- Reati di ==pericolo concreto==: la loro sussistenza è subordinata alla effettiva presenza del pericolo, elemento che il giudice è tenuto ad accertare in concreto (es. la strage ex 422 o l'incendio di cosa propria ex 423 c. 2). Al loro interno si distingue ulteriormente tra:
	- reati di condotta pericolosa: il pericolo è solo una qualificazione o presupposto della condotta (es. omissione di lavori in edifici pericolosi, 677 cp)
	- reati di evento pericoloso, in cui il pericolo è l'evento della condotta (es. incendio di cosa propria)
> Rispetto ad essi bisogna accertare volta per volta l'esposizione a pericolo del bene protetto. Si pongono profili problematici:
> - momento temporale in cui operare l'accertamento del pericolo: si ritiene debba svolgersi con il ==criterio ex ante della prognosi postuma==, secondo le circostanze esistenti al momento del fatto, conosciute dall'autore e conoscibili secondo la migliore scienza ed esperienza
> - ==grado del pericolo== penalmente rilevante: vengono chiamate le nozioni di probabilità (frequenza statistica dell'evento) e possibilità (possibilità rilevante che si realizzi l'evento lesivo)


==**PERICOLO ASTRATTO**==, in cui il pericolo è insito nella stessa condotta ritenuta per comune esperienza pericolosa, così la sussistenza del pericolo non va accertata in concreto. Sufficiente realizzazione del fatto tipico: la presunzione è presunta iuris et de iure. (es. ==omissione dolosa di cautele contro infortuni sul lavoro==, 437 cp)
- il legislatore non inserisce il pericolo fra i requisiti espliciti della fattispecie, e si limita a tipizzare una condotta al cui compimento generalmente si accompagna la messa in pericolo di un determinato bene

Autorevole dottrina aggiunge anche la categoria dei reati di ==PERICOLO PRESUNTO==
- astratto: il pericolo è effettivamente implicito nella condotta
- presunto: non è necessariamente insito nella condotta, poiché al momento in cui la stessa viene posta in essere è possibile controllare l'esistenza delle condizioni per il verificarsi dell'evento lesivo. Viene tuttavia ==presunta dal legislatore per cui non è ammessa la prova contraria della sua concreta inesistenza== (es. 423 c. 1, che sussiste anche se l'incendio è provocato previa adozione di tutte le precauzioni di luogo, tempo e persone per evitare danni ai terzi.)

==REATI DI PERICOLO INDIRETTO==, in cui il legislatore anticipa ulteriormente la soglia di punibilità, arretrandola al ==pericolo del pericolo== di lesione di un bene giuridico
- ==reati di pericolo di un evento pericoloso==: es. il ==danneggiamento seguito dal pericolo== di un evento pericoloso punito da delitti di pericolo (424, 427, 429, 431) - es. incendio, naufragio, sommersione, disastro aviatorio
- reati che puniscono ==atti prodromici==, che svolgono una funzione cautelativa per scongiurare l'insorgere di un futuro pericolo del bene protetto che per attualizzarsi abbisogna di ulteriori attività. Si tratta dei ==reati ostativi (di ostacolo)==, la cui funzione è prevenire la perpetrazione di determinati reati: ==reati di possesso== (es. possesso ingiustificato di chiavi alterate o grimaldelli)

==DELITTI DI ATTENTATO==, con riferimento ad alcuni ==delitti contro la personalità dello Stato==, da alcuni ritenuti incompatibili con il principio di offensività, atteso il rischio che il disvalore penalmente sanzionato si esaurisca un mero atteggiamento interiore. Si tratta di fattispecie caratterizzate da ==anticipazione della soglia di punibilità==, ottenuta con l'attribuzione di rilevanza ad ==attività meramente preparatorie== con accentuazione delle componenti soggettive dell'illecito penale.
- delitto di associazione con finalità di terrorismo o eversione dell'ordine democratico (270-bis)
- delitti di attentato, anche detti a consumazione anticipata, considerate figure speciali di tentativo
> La valorizzazione del principio di offensività ha indotto dottrina e giurisprudenza ad accantonare le teorie soggettivistiche (che fondano il disvalore sulla volontà dell'agente) per riconoscere anche per i delitti di attentato la effettiva pericolosità della condotta (interpretazione oggettivistica); la configurabilità di tali delitti è subordinata alla verifica di idoneità ed univocità degli atti posti in essere dall'agente, restando al di fuori della punibilità delle attività meramente preparatorie



### Giurisprudenza:
- La configurazione di reati di pericolo presunto non è incompatibile con il principio di offensività; l'accertamento in concreto dell'offensività specifica della singola condotta è devoluta al sindacato del giudice penale. La mancanza di offensività in concreto, lungi dall'integrare un potenziale vizio di costituzionalità, implica una valutazione di merito rimessa al giudice
- C. Cost. 370/96: ==incostituzionale la contravvenzione di possesso ingiustificato di valori (708)==, in quanto pone una irragionevole discriminazione verso una categoria di sogetti (pregiudicati per reati di varia natura o entità contro il patrimonio) ed inoltre perché la norma è priva di tassatività con riferimento alle cose di cui il colpevole è colto in possesso. La norma punisce un fatto di per sé neutro (possesso di valori)
- C. Cost. 225/2008: ==infondata== la questione sul ==possesso ingiustificato di chiavi o grimaldelli (707)==, la norma non è in contrasto con il principio di offensività in astrato, non configurando una responsabilità per il modo di essere dell'autore, ma mira a salvaguardare il patrimonio da ==situazioni di pericolo normativamente tipizzate==, richiedendo tre requisiti: qualità del soggetto attivo, possesso di oggetti idonei a vincere congegni a difesa della proprietà, incapacità di giustificare la destinazione attuale di tali strumenti. Sarà comunque compito del giudice ordinario verificare che la norma incriminatrice venga a colpire fatti concretamente connotati da pericolosità, valutando l'attitudine degli strumenti ad aprire o sforzare serrature e delle modalità e circostanze di tempo con cui sono detenuti
- C. Cost. 211/2022: ritiene legittima la fattispecie di ==guida di autoveicolo o motoveicolo senza patente, dopo che la patente sia stata negata sospesa o revocata, commessa da persona già sottoposta a misura di prevenzione personale (73 Cod. Antimafia)==: rientra nella discrezionalità del legislatore l'opzione per forme di tutela anticipata, che colpiscano l'aggressione a valori protetti nello stadio della semplice esposizione a pericolo, nonché l'individuazione della soglia di pericolosità alla quale riconnettere la risposta punitiva.
- Reati di possesso (C.Cost. 139/2023) su ==porto di armi improprie== (art. 4 c. 2 L. 110/1975), non viola i principi di offensività, in quanto la presunzione di pericolo sottesa alla norma incriminatrice non può essere ritenuta irrazionale o arbitraria. Ciò in ragione della natura degli strumenti avuti di mira (selezionati per la particolare attitudine lesiva, per caratteristiche intrinseche, in quanto strumenti da punta o taglio), per il loro normale impiego per usi distorti in base all'esperienza e per l'elevato rango degli interessi in gioco (vita e integrità fisica)

