[[Concorso di reati]]
[[PEN - Premessa l’illustrazione dei criteri regolatori del concorso di norme e reati, si affronti la questione del rapporto tra promessa e dazione nei reati di corruzione e usura.]]
[[Lezione 7 intensivo]]

> E' punito con la pena che dovrebbe infliggersi per la violazione più grave aumentata sino al triplo chi con una sola azione od omissione viola diverse dipsosizioni di legge ovvero commette più violazioni della medesima disposizione di legge.

Preliminare è la distinzione tra unicità e pluralità di reati che rileva:
- per distinguere il concorso formale di reati dal reato unitario
- per valutare se si è di fronte a ne bis in idem processuale (649 cpp)
- per discernere a fini processuali in relazione alle nuove contestazioni del PM tra fatto diverso e fatto nuovo (517 ss cpp)

La questione si intreccia con quella relativa all'individuazione della norma penale in concreto applicabile al caso di specie, soprattutto quando si rinvenga una pluralità di norme incriminatrici che si riferiscono allo stesso fatto.
In tal caso bisogna distinguere tra ==concorso apparente di norme== dal ==concorso effettivo di reati==

Tre differenti tipi di trattamento sanzionatorio:
- cumulo materiale (tot criminae tot penae), vengono inflitte tutte le pene corrispondenti ai reati commessi, salvi i limiti che consentono di temperarne il rigore
- cumulo giuridico: applicazione della pena prevista per il reato più grave, aumentata in relazione alle ulteriori violazioni commesse
- assorbimento: pena prevista per il reato più grave. L'assorbimento viene usato nei caso di concorso apparente di norme quando si verificano ipotesi di consunzione tra fattispecie incriminatrici (una condotta non può realizzarsi se non tramite il compimento di altri reati giudicati meno gravi dall'ordinamento) e sussidiarietà (quando due interessi omogenei risultano essere stati lesi sono protetti da due norme diverse)

Concorso formale: quando uno stesso soggetto compie con una sola azione od omissione più reati. Si distingue tra concorso formale:
- omogeneo: con la stessa azione viola la stessa norma incriminatrice (es. Tizio con ordigno esplosivo cagiona la morte di più persone)
- eterogeneo: contemporanea violazione di più fattispecie differenti (es. Tizio incendia la propria abitazione per conseguire il prezzo di un'assicurazione - rendendosi responsabile dei reati di incendio di cosa propria in concorso con la fraudolenta distruzione di cosa propria al fine di conseguire il prezzo dell'assicurazione di cui agli artt. 423 e 642)


Distinzione tra pluralità e unità di azione. Sono state elaborate diverse teorie, sussumibili in due gruppi:
- ==Teoria naturalistica==: considera l'azione come movimento muscolare che l'agente esercita verso il mondo esterno, richiede, affinché ci sia unità di azione le due condizioni della contestualità degli atti e dell'unicità del fine cui sono diretti. All'interno di tale orientamento alcuni considerano anche l'evento in senso naturalistico (ritenendo che si hanno tante azioni in corrispondenza di più eventi). Ancora per alcuni autori per unicità di azione deve intendersi riconducibilità degli atti ad un unico processo esecutivo e volitivo, mentre per altri sarebbe sufficiente una connessione o interferenza tra processi esecutivi e volitivi.
- Teoria normativa: considera azione quella ==tipica penalmente rilevante==, sicché vi sarà concorso formale quando si registri un unico processo esecutivo, interamente riconducibile allo schema astratto di una pluralità di fattispecie (es. l'azione omicida dal punto di vista giuridico è unica anche se commessa mediante più colpi di pugnale o pistola)

La questione dell'unità o pluralità dell'azione presenta caratteri peculiari in materia di reati colposi: la dottrina ravvisa l'unicità dell'azione anche quando vi sia la violazione di più obblighi di diligenza, purché l'evento sia unico; viceversa in caso di pluralità di eventi si riconosce la pluralità di azione solo se tra un evento e l'altro il soggetto attivo fosse in grado di adempiere all'obbligo di diligenza.

Analoghi problemi devono essere affrontati in merito all'identificazione dell'unicità o pluralità dell'omissione:
- nei reati omissivi impropri: la stessa dottrina individua la pluralità dell'omissione in presenza di pluralità di eventi; tuttavia, quando i diversi eventi potevano essere impediti solo attivandosi contemporaneamente, considera l'unità dell'omissione 
- nei reati omissivi propri, l'unità dell'azione viene riscontrata nei casi in cui siano state commesse violazioni di più obblighi che potevano essere adempiuti solo contemporaneamente

Dal problema dell'unitarietà o pluralità di azione va distinta la diversa questione dell'==unità o pluralità di reati==, che attiene ai rapporti tra concorso formale e reati unitario:
- secondo concezione naturalistica, bisogna guardare al concreto atteggiarsi dell'agire umano. I vari autori fanno riferimento alle nozioni di unità o pluralità dell'azione, della volontà o dell'evento in senso naturalistico. Teoria fortemente criticata sul rilievo che in natura non esiste né pluralità né unicità, ma solo una serie meccanicistica di movimenti muscolari, atti psicologici, accadimenti
- Per la teoria prevalente (normativa), l'unità o pluralità va desunta esclusivamente dalla norma penale, la quale può valutare liberamente il dato naturale come illecito unico o plurimo.


Giurisprudenza:
- SU 2018 su resistenza a Pubblico ufficiale: integra concorso formale di reati (81 c .1) la condotta di chi nel medesimo contesto fattuale usa violenza o minaccia per opporsi a più pubblici ufficiali o IPS mentre compiono un atto del loro ufficio o servizio
- Cass. III 2023: i reati concernenti sostanze stupefacenti perdono la loro individualità, con conseguente esclusione del concorso formale per effetto dell'assorbimento, se costituiscono manifestazione della disposizione della medesima sostanza e risultano poste in essere contestualmente o comunque senza apprezzabile soluzione di continuità in funzione della realizzazione di un unico fine. E' stato così escluso il concorso apparente in caso di detenzione e successiva cessione della medesima sostanza stupefacente sul rilievo della non contiguità temporale dell'iniziale condotta di detenzione e successive cessioni



Trattamento sanzionatorio: cumulo giuridico

A fronte dell'unitarietà della pena irrogata, i reati in concorso formale restano ==DISTINTI AD OGNI ALTRO EFFETTO GIURIDICO==:
- prescrizione
- amnistia, indulto
- tutte le altre cause di estinzione del reato e della pena