Il territorio dello Stato costituisce il limite tendenziale di efficacia della legge penale nazionale.

>Art. 3 c.p.: la legge penale obbliga tutti coloro che, italiani o stranieri, si trovano nel territorio dello Stato, salve le eccezioni stabilite dal diritto pubblico interno o dal diritto internazionale.
>La legge penale italiana obbliga altresì tutti coloro che, cittadini o stranieri, si trovano all'estero, ma limitatamente ai casi stabiliti dalla legge medesima o dal diritto internazionale

> Art. 6: Chiunque commette un reato nel territorio dello Stato è punito secondo la legge italiana. Il reato si considera commesso nel territorio dello Stato, quando l'azione o l'omissione, che lo costituisce è ivi avvenuta in tutto o in parte, ovvero si è ivi verificato l'evento che è conseguenza dell'azione o omissione.

Tali norme testimoniano l'==indiscusso accoglimento del **principio di territorialità**==, fondato sulla presunzione essenzialmente assoluta dell'interesse statuale a disciplinare ogni fatto o rapporto che ricada nell'area soggetta a sovranità dello Stato.

- Territorio dello Stato (4 c. 2 c.p.): territorio della Repubblica e ogni altro luogo soggetto alla sovranità dello Stato
	- terraferma, così come delimitata da leggi, trattati e consuetudini internazionali. Vi rientrano territorio metropolitano e mare territoriale (per 12 miglia marine dalla costa);
	- sottosuolo, fin dove può inoltrarsi l'attività dell'uomo
	- spazio atmosferico sovrastante la terraferma e il mare territoriale, sebbene sussista in tempo di pace la libertà di pacifico sorvolo da parte degli aeromobili di altre nazioni, suscettibile di compressione solo in presenza di validi motivi militari
- elementi che compongono il territorio fittizio, come le navi e gli aeromobili per i quali il codice adotta il criterio della bandiera: le navi e gli aeromobili sono considerati territorio dello Stato ovunque si trovino, salvo che siano soggetti secondo il diritto internazionale ad una legge territoriale straniera

==Il criterio di territorialità trova talvolta limitazioni per effetto di altri principi subvalenti identificativi della legge da osservare in caso di coinvolgimento di interessi punitivi di più Stati==: principi che, elaborati nel tempo, radicano in elementi differenti dal territorio il presupposto su cui va identificata la normativa da applicare. 
Essi possono essere individuati nel:
- **principio di universalità**: propugna una valenza applicativa extraterritoriale della legge penale nazionale per alcuni ==fatti di reati lesivi di valori umani universali, come il genocidio, il commercio degli schiavi, il terrorismo, ecc. in relazione ai quali è effettivamente ravvisabile un interesse proprio di tutti gli Stati alla repressione dell'illecito==, che ben si presta a travalicare le specifiche determinazioni legislative delle singole nazioni
- **criteri della personalità attiva o passiva del reo**, che individuano la legge applicabile tenendo conto della nazionalità del soggetto attivo del reato, in quanto portatore di valori del suo specifico diritto nazionale o dello Stato i cui interessi hanno subito illegittima compromissione o cui appartiene il soggetto danneggiato dall'illecito. In particolare, questo criterio abilita lo Stato a reprimere ==azioni penalmente rilevanti poste in essere extra moenia da stranieri contro lo Stato stesso (es. delitti contro lo Stato, falsità in monete) o contro i suoi cittadini, specie ove queste rischierebbero di rimanere senza alcuna protezione penale==

### Deroghe al principio di territorialità
- Reati commessi all'estero punibili incondizionatamente (7 cp), in ragione di istanze di difesa dello Stato, che giustificano un esercizio extraterritoriale della potestà punitiva:
	- delitti contro la personalità dello Stato italiano
	- delitti di contraffazione del sigillo dello Stato o di uso di tale sigillo contraffatto
	- delitti di falsità in monete aventi corso legale nel territorio o in valori di bollo o carte di pubblico credito italiano
	- delitti commessi da pubblici ufficiali in servizio dello Stato, abusando dei poteri o violando i doveri inerenti le loro funzioni
	- ogni altro reato per il quale speciali disposizioni di legge o convenzioni internazionali stabiliscono l'applicabilità della legge italiana

- Delitti politici (art. 8)
	- il cittadino o lo straniero che commette in territorio estero un delitto politico non ricompreso tra quelli indicati nel n. 1 dell'art. precedente (delitti contro personalità dello Stato),) è punito a richiesta del Ministro della giustizia secondo la legge italiana.
	- Agli effetti della legge penale ==è delitto politico ogni delitto che offende un interesse politico dello Stato, ovvero un diritto politico del cittadino==. E' altresì considerato delitto politico il ==delitto comune determinato in tutto o in parte da motivi politici==
La ratio dell'art. 8 è quella di fondare la potestà punitiva dello Stato a tutela del principio di difesa o personalità passiva dello Stato e di stigmatizzare duramente quella categoria di soggetti che, sotto nobili spoglie ideologiche, occultano tendenze ampiamente delinquenziali.

L'art. 8 è norma di chiusura rispetto al precedente art. 7. Mentre i delitti previsti dall'art. 7 sono punibili incondizionatamente, l'art. 8 è subordinato alla richiesta del Ministero della Giustizia. Si è in presenza di una scelta di discrezionalità politica afferente l'opportunità di perseguire fatti ritenuti meno gravi rispetto a quelli indicati dall'art. 7

L'art. 8 fornisce una definizione ampia di delitto politico, comprensiva non solo del reato offensivo di un interesse di natura politica (delitto oggettivamente politico), ma anche di quello che, pur non essendo offensivo di un siffatto valore, sia supportato da motivazione ideologica ("soggettivamente politico)

**Delitto oggettivamente politico**, offensivo di:
	- un interesse politico dello Stato (compagine statale unitariamente considerata nel suo assetto territoriale, nell'integrità del popolo, nell'indipendenza o nel prestigio, ovvero nel regolare funzionamento del suo assetto istituzionale). In tal senso sono punite le condotte atte ad incidere sul funzionamento delle istituzioni supreme in cui si sintetizza l'esercizio della sovranità
	- un diritto politico del cittadino: diritto del cittadino di partecipare immediatamente ed attivamente alla vita dello Stato: es. un determinato ufficio che il cittadino potrebbe ricoprire o all'adempimento di una funzione pubblica (es. diritto elettorale, diritto all'ufficio di senatore)
**Delitto soggettivamente politico**: ==determinato da motivi politici==. Detta ipotesi ricorre secondo costante giurisprudenza quando l'agente sia stato spinto a delinquere al fine di incidere sull'esistenza, costituzione, funzionamento dello Stato, ovvero favorire o contrastare tendenze politiche, ovvero favorire o contrastare tendenze politiche, ovvero ancora offendere un diritto politico del cittadino. Mentre nel delitto oggettivamente politico rileva solo la natura del bene giuridico offeso, per la sussistenza del delitto soggettivamente politico è necessario che ricorra un movente politico. ==Il criterio prevalentemente utilizzato in dottrina e giurisprudenza è quello che identifica il motivo politico nella finalità dell'azione e più precisamente nell'istinto emotivo che muove l'azione delittuosa in funzione di una concezione ideologica attinente alla struttura dei poteri dello Stato e ai rapporti fra questo e il cittadino== (come avviene, ad es., nei delitti anarchici e terroristici; ad es. l'omicidio di persona che ha esercitato il proprio diritto elettorale a favore di un partito e non di un altro). Non può ritenersi sufficiente ad escludere la natura politica del delitto comune la circostanza che il delitto sia stato commesso per motivi in parte o non prevalentemente politici, atteso il tenore letterale dell'ultima parte dell'art. 8 c. 3, che ammette reati parzialmente politici.


### Delitti comuni commessi all'estero (art. 9 e 10)
==A condizione che il reo si trovi nel territorio dello Stato==, sono punibili secondo la legge italiana i delitti:
- ==Del cittadino italiano all'estero== (9) , puniti con la pena dell'ergastolo o della reclusione non inferiore nel minimo a 3 anni. Questo sempre che si trovi nel territorio dello Stato. Se si tratta di delitto punito con pena inferiore, il colpevole è punito ==a richiesta del Ministro della giustizia ovvero a istanza o querela della p.o.==
- Delitto commesso dal cittadino a danno dell'Unione Europea di Stato estero o di uno straniero: la punibilità è sempre condizionata alla richiesta del Ministro della giustizia, purché l'estradizione non sia stata concessa ovvero non sia stata accettata dal Governo dello Stato in cui egli ha commesso il delitto

==Delitto comune dello straniero all'estero== (10): punito secondo la legge italiana a richiesta del Ministro Giustizia o querela istanza della p.o.
	delitto commesso dallo straniero a danno dell'Unione o di Stato straniero condizionata a richiesta del Ministro, sempre che l'estradizione non sia stata concessa o accettata dal Governo dello Stato di appartenenza o in cui è stato commesso il delitto

In ogni caso, a seguito della l. 3/2019 (anticorruzione) non è necessaria alcuna richiesta o istanza del Ministro o querela per perseguire i delitti di cui agli artt. 320, 321, 346-bis (traffico influenze illecite) commessi dal cittadino all'estero Ovvero delitti di cui agli artt. 317, 318, 319, 319-bis ter quater, 320, 321, 322 e 322 bis commessi dallo straniero.

Nonostante le disposizioni illustrate non prevedano il requisito della "doppia incriminazione" (richiesto dall'art. 13 in tema di estradizione), l'opinione dottrinale maggioritaria ne predica la sussistenza al fine di salvaguardare la libertà di autodeterminazione del reo, in applicazione del principio di colpevolezza. Trattasi di questione particolarmente controversa in giurisprudenza, rispetto alla quale appare di grande interesse quanto sancito da Cass. pen. V 2016 in relazione ad un caso di maternità surrogata all'estero. In particolare, la SC ha ritenuto che la compresenza di orientamenti di segno opposto sia tale da comportare la "impossibilità di conoscenza della legge penale da parte di ogni consociato in grado di alimentare un'ipotesi di inevitabilità dell'errore sulla legge penale, ai sensi dell'art. 5 cp così come interpretato dalla Corte cost. 364/1988"


