Riguardo alla natura della riserva di legge sono emerse due principali questioni:

In primo luogo, se la riserva abbia natura =="formale" o "materiale"==, interrogativo la cui soluzione dipende dall'esatta estensione che si riconosce in via interpretativa alla nozione di "legge" (di cui agli artt. 25 c. 2 Cost. e 1 c.p.)
- ammissibilità in materia penale degli atti aventi forza di legge emanati dal Governo (Decreti legge e decreti legislativi)
- Ammissibilità in materia penale di atti diversi dalla legge, ossia atti legislativi adottati da organi collocati in basso (leggi regionali) o in alto (provvedimenti degli organi dell'UE)

In secondo luogo se la riserva sia ==assoluta== o ==relativa==: ci si chiede cioè se le previsioni normative di rango primario debbano disciplinare interamente l'ambito penale o se, viceversa, sia possibile ritagliare uno spazio di intervento in favore di fonti normative di rango sottordinato adottate dal potere esecutivo, volte a concorrere con la norma primaria alla descrizione della fattispecie di reato.
- Assoluta: il legislatore non può rimettere, neppure in parte la disciplina della materia riservata a fonti secondarie.
- Relativa: consente al legislatore di disciplinare gli aspetti fondamentali della materia, rinviando per gli altri alle norme di rango secondario.

L'art. 25 c. 2 Cost. non chiarisce i limiti entro cui le fonti diverse dalla legge possano concorrere a descrivere in tutto o in parte il precetto di una norma penale.
- Tesi della **riserva relativa**: il legislatore è tenuto a fissare le linee fondamentali della disciplina, dettando gli elementi essenziali del reato, potendo affidare il complemento, integrazione,  chiarimento tecnico-operativo alle norme regolamentari in funzione descrittiva del tipo di illecito. Si legittima così la "collaborazione del regolamento con il legislatore". Tale tesi, ormai isolata, è stata sostenuta soprattutto per la concreta difficoltà che il legislatore ha nel restare al passo con i tempi
- Tesi della **riserva assoluta**: spetta alla norma primaria prevedere il reato e la relativa sanzione, non solo nelle linee essenziali, ma in modo completo (c.d. riserva assoluta pura). La tesi tuttavia non tiene conto delle obiettive difficoltà che la fonte primaria incontra nell'esigenza di soddisfare il tempestivo aggiornamento delle scelte di politica criminale.
- Tesi della ==riserva tendenzialmente assoluta==: è ammesso il rinvio a norma regolamentari a condizione che le stesse siano abilitate a introdurre mere ==specificazioni tecniche== di uno o più elementi già enunciati dalla norma primaria e che la legge stessa indichi un criterio tecnico che la fonte regolamentare dovrà seguire. La tesi concilia le esigenze di assicurare il monopolio legislativo nelle scelte politico-criminali con quella di evitare il rischio di naturale obsolescenza delle leggi. [Tesi prevalente in dottrina e giurisprudenza]

Possibili modelli di integrazione tra norme primarie e secondarie:
- Il legislatore ==descrive il nucleo essenziale della fattispecie incriminatrice, rimettendo ad un regolamento la puntualizzazione in chiave tecnica== di uno o più elementi della fattispecie stessa (es. reato di coltivazione, produzione o fabbricazione di sostanze stupefacenti psicotrope; in cui la scelta criminalizzatrice è fatta dal legislatore, che però rinvia a norme tecniche per la definizion di sostanza stupefacente)
- La legge rinuncia a descrivere il reato, ma ==indica insieme alla sanzione alcuni criteri a cui dovrà attenersi la fonte sub-legislativa== nella formulazione del precetto (es. legge forestale del 1923 all'art. 10 attribuisce alle Camere di commercio la potestà di emanare norme di polizia forestale, nell'osservanza delle prescrizioni di massima stabilite dalla leggee)
- Terzo modello: la legge rinuncia a descrivere il reato, limitandosi a prevedere una ==sanzione per la violazione di norme che saranno dettate dalla fonte sub-legislativa==. Ipotesi difficilmente conciliabile con il principio di riserva di legge, in quanto il legislatore si limita a qualificare come reato la inosservanza delle norme adottate dall'amministrazione.

All' interno della terza ipotesi (sanzione di norme adottate dall'amministrazione), bisogna distinguere tra:
- rinvio a norme regolamentari non preesistenti: pone problemi con il rispetto del principio di riserva di legge, in quanto norme destinate ad essere varate successivamente all'emanazione del dictum legislativo
- Norme preesistenti: la riserva di legge è comunque rispettata; la tecnica normativa mira solo a soddisfare esigenze di economia legislativa (anziché riprodurre il testo delle disposizioni regolamentari, opera ad esse un "rinvio fisso", assorbendolo nel contesto della scelta punitiva)

### Norme penali in bianco
Norme il cui precetto è posto in tutto o in parte da una norma diversa da quella che contempla la sanzione.
Sono individuate 3 ipotesi di norma penale in bianco:
1. ==Il precetto è contenuto in una norma legislativa statuale, alla quale rinvia la legge che prevede la sanzione== [rinvio da legge a legge]. A fronte del pari rango delle fonti, in tale ipotesi non si presenta alcun problema di riserva di legge (es. TULPS; art. 44 TU Edil.) -
2. ==Il precetto è posto da un atto generale ed astratto del potere esecutivo o da una fonte sub-legislativa, richiamati da una legge statale==. Un tale rinvio è costituzionalmente legittimo solo ove la fonte secondaria apporti un intervento tecnico meramemente integrativo, secondo i principi della riserva tendenzialmente assoluta
3. Casi in cui la legge penale ==sanziona la violazione di atti individuali dell'autorità amministrativa== (es. art. 650 c.p.; art. 28 c. 4 L. 300/70): "chiunque non osserva un provvedimento legalmente dato dall'autorità per ragione di giustizia, sicurezza pubblica, ordine pubblico o igiene"
Per espresso riconoscimento della consulta il rinvio ad atti amministrativi è legittimo quando la legge dello Stato indichi con sufficiente specificazione i presupposti, caratteri, contenuto e limiti dei provvedimenti dell'autorità non legislativa, alla cui trasgressione deve seguire la pena (C. cost. 26/1966; 168/1971)
In altri termini, se i provvedimenti la cui inosservanza è penalmente sanzionata non sono generali ed astratti, bensì individuali e concreti, nonché normativamente individuati con precisione, la portata della fattispecie di reato risulta integralmente definita da una legge nel proprio contenuto di disvalore (insistente sulla mancata osservanza di talune categorie di provvedimenti)

> C. cost. 198/2022 sui provvedimenti di contenimento della diffusione del virus Covid-19 ha ritenuto costituzionalmente legittime le norme che hanno consentito ad atti amministrativi (i DPCM) di adottare misure di contenimento della pandemia con restrizioni alla libertà di circolazione. Le disposizioni oggetto di censura, lungi dal delegare impropriamente la funzione legislativa del parlamento al governo, hanno attribuito unicamente il compito di dare esecuzione alla norma primaria, mediante atti amministrativi sufficientemente tipizzati precludendo l'assunzione di provvedimenti extra ordinem.


### Sindacato del giudice penale sugli atti amministrativi
Da sempre dibattuto il tema della ammissibilità e dei limiti del sindacato del giudice penale sugli atti amministrativi. Si tratta di verificare:
- se il giudice penale possa sindacare la legittimità dell'atto amministrativo destinato ad assumere rilievo ai fini della decisione da assumere
- se nel farlo possa avvalersi del potere di disapplicazione (art. 5 LAC) o debba ricorrere ad altra tipologia di operazione logico-processuale, in specie quella di verifica della tipicità del fatto concreto (riconducibilità alla fattispecie astratta)

1. In origine, la questione è stata affrontata in chiave processuale, mediante la disapplicazione dell'atto amministrativo illegittimo (art. 5 LAC). Tale impostazione ha condotto ad estendere il sindacato di cui all'art. 5 LAC a tutte le ipotesi in cui venisse in rilievo un provvedimento amministrativo, non solo restrittivo della sfera giuridica altrui (ordini, prescrizioni ovvero provvedimenti nel settore delle misure di prevenzione) ma ==anche ampliativo== (come autorizzazioni, licenze, concessioni, abilitazioni, patenti, visti. In questo caso la disapplicazione ha efficacia in malam partem, dato che disapplica un elemento che esclude la rilevanza penale della condotta (es. nel reato di costruzione in assenza di concessione edilizia, la disapplicazione del provvedimento concessorio). Il meccanismo è stato criticato in quanto comportava la violazione dei principi di tipicità e tassatività, cui si collega il divieto di analogia
2. Abbandono della disapplicazione a favore del criterio della ==tipicità sostanziale della fattispecie== (la verifica della conformità a legge dell'atto amministrativo ==non è estrinsecazione del potere di disapplicazione ex 5 LAC, ma di accertamento della conformità della fattispecie concreta alla fattispecie astratta==): si opta per una concezione sostanzialistica della tipicità della fattispecie, secondo cui per stabilire se l'illegittimità dell'atto amministrativo sia equivalente alla sua inesistenza, non è possibile arrestarsi alla formale descrizione della fattispecie, ma occorre apprezzarne anche la ratio e soprattutto il bene giuridico presidiato. Le SU Giordano (1987) hanno affermato che la possibilità di conoscere della legittimità dell'atto amministrativo deve trovare fondamento e giustificazione o in un'espressa previsione legislativa (ad es.l'art. 650 c.p., ovvero, nell'ambito dell'interpretazione ermeneutica della norma penale, qualora l'illegittimità si presenti come elemento essenziale della fattispecie criminosa)
	- SU Borgia 1993: esigenza di sganciare in materia di reati edilizi il controllo del giudice dall'istituto della disapplicazione. Al giudice penale non è affidato alcun sindacato sull'atto amministrativo (concessione edilizia), essendo lo stesso tenuto a nell'esercizio della potestà penale ad accertare la conformità tra l'ipotesi di fatto (opera eseguita o eseguenda) e fattispecie legale, in vista dell'interesse sostanziale che tale fattispecie assume a tutela, nella quale gli elementi di natura extrapenale suddetti convergono assumendo un significato descrittivo. ==Il reato di esecuzione dei lavori edilizi in assenza del permesso a costruire si realizza anche in presenza di un permesso illegittimo, senza che occorra far ricorso alla tecnica della disapplicazione dell'atto amministrativo, essendo sufficiente la sola valutazione della sussistenza dell'elemento normativo della fattispecie==
	- SU 2002 sulla **lottizzazione abusiva** (artt. 30 e 44 DPR 380/2001): il reato di lottizzazione abusiva è configurabile in presenza di una autorizzazione a lottizzare che si assumeva rilasciata in violazione delle prescrizioni degli strumenti urbanistici, vigenti o adottati, comunque stabilite da leggi statali o regionali. ==Il reato di lottizzazione abusiva è a consumazione alternativa, potendo realizzarsi sia per il difetto di autorizzazione sia per il contrasto con le prescrizioni di legge e strumenti urbanistici==