Nesso di causalità: lega l'azione all'evento. Persegue lo scopo pratico dell'attribuzione della paternità del fatto-reato a una persona, in una logica ascrittiva del singolo evento naturalistico (hic et nunc)

### Norme di riferimento del nesso causale
- 40 cp: nessuno può essere punito per un fatto preveduto dalla legge come reato se l'evento dannoso o pericoloso, da cui dipende l'esistenza del reato non è conseguenza della sua azione o omissione
	- non impedire un evento che si ha l'obbligo giuridico di impedire equivale a cagionarlo
- 41 cp: irrilevanza del concorso di cause preesistenti, simultanee o sopravvenute, anche se indipendenti dall'azione od omissione del colpevole, non esclude il rapporto di causalità tra azione/omissione ed evento
	- le cause sopravvenute escludono il rapporto di causalità quando sono da sole sufficienti a determinare l'evento

### Teoria condizionalistica e le altre teorie
Il legislatore si limita a pretendere che esista un rapporto di causalità non ha però esplicitato indicazioni utili per orientare l'interprete nella ricostruzione della nozione di causalità.


- Teoria della condicio sine qua non (condizionale) o della equivalenza delle condizioni. Per causa deve intendersi ogni singola condizione dell'evento naturalisticamente inteso, senza il quale l'evento non si sarebbe verificato. Si bassa su ==giudizio controfattuale== (valutazione ex post). Si svolge attraverso la ==doppia formula==
	- ==formula positiva==: la condotta è causa dell'evento se senza di essa l'evento non si sarebbe verificato
	- ==formula negativa==: non è causa dell'evento se senza di essa l'evento si sarebbe ugualmente verificata
> RILIEVI CRITICI, che hanno condotto ad apportarvi dei correttivi:
> - teoria inidonea ove non si conoscano in anticipo le "leggi causali", cioè i criteri scientifici in base ai quali stabilire il perché dell'evento
> - rischio che, proprio perché considera equivalenti tutte le condizioni che concorrono alla produzione dell'evento, di considerare causali anche ==remoti antecedenti== (cd ==regresso all'infinito==)
> - teoria non sembra applicabile nei casi di:
> 	- causalità addizionale: due diverse condizioni operano congiuntamente e ciascuna di esse sarebbe stata sufficiente a causare l'evento (es. A e B immettono uguale dose di veleno nel pasto di C)
> 	- causalità alternativa ipotetica: quando vi è la prova che un processo causale diverso da quello verificatosi avrebbe comunque cagionato l'evento (es. del medico che pratichi iniezione mortale in un malato che sarebbe comunque morto di lì a poco). In questo caso la teoria condizionalistica porta ad escludere il nesso di causalità perché eliminando mentalmente la condotta del medico, l'evento si sarebbe egualmente verificato


La dottrina, nel tentativo di superare i riscontrati limiti alla teoria condizionalistica, ha individuato dei correttivi.

**Causalità adeguata**: teoria che richiede perché l'evento possa essere imputato alla condotta umana, non solo che questa ne sia stata condizione necessaria, ma che l'evento costituisca uno ==sviluppo probabile, normale, prevedibile o secondo alcuni semplicemente non improbabile==
- portandosi idealmente al momento in cui il soggetto ha agito (giudizio ex ante), deve chiedersi sulla base delle conoscenze e dei dati di fatto, quali fossero i normali o non improbabili sviluppo causali dell'azione
- secondo un giudizio ex post, valutare se l'evento abbia realizzato il pericolo tipicamente o generalmente connesso all'azione delittuosa
Le cause sopravvenute di cui all'art. 41 c. 2 sono quei fattori causali che rendono l'evento ==conseguenza anormale, atipica, inadeguata== 
>Critiche: 
>- finisce per contaminare la sfera della causalità con quella della colpevolezza
>- Il concetto di adeguatezza, fondato su valutazioni di probabilità, è inevitabilmente soggetto ad applicazioni incerte

**Causalità umana** (Antolisei): possono considerarsi causati dall'uomo soltanto i risultati che lo stesso è in grado di dominare, in virtù dei suoi poteri cognitivi e volitivi, che rientrano ==nella sfera di signoria==. Non possono essere da lui causati gli eventi eccezionali, imprevedibili, che sfuggono al potere di dominio avendo una probabilità minima o insignificante di verificarsi.
Per affermare il nesso di causalità occorrono due condizioni:
- Condotta umana condicio sine qua non dell'evento
- L'evento non deve essere dovuto all'intervento di fattori eccezionali, il cui sopravvenire interrompe il nesso causale (41 c 2)
La gamma di eventi che possono dirsi causati da un'azione risulta ==più ristretta rispetto a quanto postulato dalla teoria condizionalistica, ma più ampia di quella della causalità adeguata==


**Imputazione obiettiva dell'evento**: una volta accertato il nesso condizionalistico, può affermarsi una relazione causale se l'evento lesivo costituisce la realizzazione del rischio generato dalla condotta.
Presupposti sono:
- creazione di un rischio di ledere bene giuridico con la condotta del reo
- la realizzazione del medesimo rischio