La nozione utilizzata dal codice penale “cause di esclusione della pena” (art. 59, co. 1 e 4, c.p.) racchiude in sé situazioni eterogenee, non riconducibili ad un principio ispiratore unitario, ma accomunate dal solo fatto che la loro sussistenza esclude la sanzione penale. 

  All’interno delle cause di esclusione della pena possono individuarsi tre differenti categorie: 
  - le **cause di giustificazione**: operano oggettivamente e rendono lecito un fatto di reato;
  - le cause di esclusione della colpevolezza (**scusanti**): rendono non colpevole un fatto tipico e antigiuridico; 
  - le **cause di non punibilità in senso stretto**: rendono non punibile un fatto tipico, antigiuridico e colpevole per ragioni di opportunità

Le **cause di giustificazione**, come la legittima difesa (art. 52 c.p.), rispondono ad un’esigenza di **non contraddizione**: l'ordinamento giuridico non può consentire o imporre un determinato comportamento con una certa disposizione e, contestualmente, incriminarlo con un’altra disposizione. Le cause di giustificazione rendono ==lecito un fatto tipico nell’intero ordinamento==, e, pertanto, ==escludono anche la responsabilità civile dell’autore del fatto==.

Le **cause di esclusione della colpevolezza (scusanti)** escludono la rimproverabilità di un soggetto per un certo fatto. Trovano il proprio fondamento nel **principio di inesigibilità**, secondo cui non è esigibile dal soggetto un comportamento diverso da quello tenuto a causa di determinate situazioni che incidono sul suo processo motivazionale, giocando un ruolo di pressione psichica sullo stesso. Le scusanti escludono la colpevolezza di un fatto tipico e antigiuridico.
> Per l'opinione dominante integra scusante l'art. 384 c.p. laddove rende non punibili taluni reati contro la giustizia commessi per esservi stato costretto dalla necessità di salvare sé medesimo o un prossimo congiunto da un grave e inevitabile nocumento nella libertà o nell'onore

Le **cause di non punibilità in senso stretto**, infine, escludono la punibilità di un fatto tipico, antigiuridico e colpevole. Si fondano su una **valutazione di opportunità** del Legislatore che, per salvaguardare determinati contro-interessi che verrebbero lesi dall’applicazione della pena, reputa di non intervenire con la sanzione. Costituiscono il pendant negativo delle condizioni obiettive di punibilità
> Es. L'art. 649 c.p. che, nel riconoscere la non punibilità di delitti contro il patrimonio comessi in danno dei congiunti, mira a preservare l'unità della famiglia

### Differenze sul piano pratico (regime giuridico)
1) **Ambito applicativo e ammissibilità dell'analogia**: 
	- l'applicabilità analogica in bonam partem ==è ammessa dai più con riferimento alle scriminanti, in quanto espressione di principi generali==
	- viene ==esclusa invece con riferimento alle cause di esclusione della sola punibilità in quanto eccezionali (art. 14 Preleggi)==
	- controverso il trattamento delle scusanti: per la dottrina dominante sono norme eccezionali, mentre per gli altri risponderebbero al generale principio di inesigibilità
> LE SU 10381/2021 hanno ammesso l'interpretazione analogica delle cause di esclusione della colpevolezza, ammettendo la applicabilità dell'art. 384 c. 1 c.p. ai conviventi more uxorio

2) **Responsabilità dei concorrenti**: gli artt. 59 e 119 c.p. fanno riferimento alle “circostanze che escludono la pena” senza però fornirne alcuna definizione. Si tratta di un’espressione generica, in cui il legislatore fa confluire tutte le situazioni in cui un soggetto è considerato non punibile.
	- Mentre ==le scriminanti si applicano anche ai concorrenti del reato, attesa la loro valenza oggettiva== (rendono il fatto lecito in toto), 
	- Lo stesso non vale per le altre due categorie, attesa la loro rilevanza soggettiva. Per le cause di non punibilità è ben ipotizzabile 

3) **Operatività e rilevanza del putativo**
	- Le scriminanti operano oggettivamente. L’ordinamento riconosce anche la scriminante cosiddetta putativa, in quanto le scriminanti, oltre ad essere applicate oggettivamente a prescindere dalla loro effettiva conoscenza da parte dell’autore, si applicano anche nei casi di errore sui presupposti della medesima.
	- Tuttavia, anche **le cause di non punibilità in senso stretto rilevano oggettivamente**, a prescindere dalla conoscenza che di esse abbia l’agente. Non è però rilevante la supposizione erronea: dal momento che l'art. 59 c. 4 trova ragione nell'assenza di dolo, non vi è ragione per riconoscere rilevanza alla supposizione putativa di elementi del tutto estranei al reato. 
	- Per ciò che concerne le scusanti, invece, la loro operatività è di natura ==prettamente soggettiva, sicché non si può prescindere dalla conoscenza dell’agente della concreta presenza dei presupposti per l’operare della scusante==. Per lo stesso motivo, ==va riconosciuta l'operatività a favore dell'agente delle scusanti erroneamente supposte (59 c. 4)==
4) **Responsabilità civile**: 
	- le scriminanti escludono le conseguenze civil (salve espresse previsioni di obbligazioni indennitarie, come per lo stato di necessità l'art. 2045 cc)
	- le cause di non punibilità non elidono la responsabilità civile
	- la rilevanza delle scusanti andrà valutata caso per caso, a seconda che il risarcimento sia dovuto per colpa o per responsabilità oggettiva
5) **Formula assolutoria**:
	- Causa di giustificazione o scusante -> il fatto non costituisce reato
	- Causa di non punibilità -> l'autore non è punibile (530 cpp)

### Ipotesi problematiche
Hanno posto problemi di inquadramento nell'una o nell'altra categoria le seguenti esimenti:
- **Immunità giudiziale ex 598 cp** (offese in scritti e discorsi pronunciati dinanzi alle A.G. quando le offese concernono l'oggetto della causa o del ricorso amministrativo):speciale esimente per i delitti contro l'onore, volta a garantire la libertà di discussione giudiziaria e di difesa.
	- Per alcuni ricondotta nella scriminante dell'esercizio del diritto di difesa (51 c.p.) e pertanto estensibile analogicamente
	- Per altri causa di non punibilità in senso stretto

- **Resistenza ad atti arbitrari del PU**: art. 393-bis (non si applicano le disposizioni degli artt. 336-343 quando il PU o IPS abbia dato causa al fatto preveduto negli stessi reati, eccedendo con atti arbitrari i limiti delle sue attribuzioni):
	- causa personale di esclusione della pena (basata su valutazioni di opportunità politica compiute dal legislatore laddove ha ritenuto di privare della tutela privilegiata di cui godono gli agenti pubblici che se ne dimostrino indegni, realizzando condotte arbitrarie) -> così è stata negata la rilevanza del putativo
	- Per altra impostazione, cui hanno aderito alcune pronunce di legittimità, si tratta di causa di giustificazione speciale -> di conseguenza opererebbe oggettivamente, anche se l'agente non ne è a conoscenza; si estenderebbe a tutti coloro che concorrono nel reato (119 c. 2) e non comporterebbe alcuna responsabilità civile, esclusa l'ipotesi di obbligazione indennitaria che l'art. 2045 pone a chi abbia agito in stato di necessità; troverebbe applicazione la disciplina della scriminante putativa (59 c. 4)

- **Non punibilità per particolare tenuità del fatto** (131-bis)

- **Scusante ex 384 cp**: non punibilità dei delitti contro l'attività giudiziaria per fatto commesso per esservi stato costretto dalla necessità di salvare sé o prossimo congiunto da un grave e inevitabile nocumento nella libertà o nell'onore. Ratio: istinto di conservazione della propria libertà e del proprio onore, che spinge l'individuo ad evitare di accusare se medesimo (nemo tenetur se accusare) e nel riconoscimento della forza incoercibile dei sentimenti familiari
	- Causa di giustificazione, in specie ipotesi speciale di stato di necessità (54) - la giurisprudenza ha richiesto i requisiti di questa causa di giustificazione tra cui la non volontaria causazione del pericolo e la proporzione
	- Causa di esclusione della colpevolezza, non poggiante su bilanciamento tra interessi in conflitto; particolare situazione soggettiva tale da rendere inesigibile un comportamento conforme alla norma, senza tuttavia escludere il disvalore oggettivo del fatto tipico. Nello stesso senso parte della giurisprudenza, che espressamente contrappone l'art. 384 all'art. 54. In tale prospettiva l'esimente è applicabile anche se la situazione di pericolo per la libertà e l'onore è stata volontariamente causata dall'agente e pur difettando il requisito della proporzione tra interessi in conflitto. Di fronte alla assoluta incompatibilità fra i doveri di lealtà verso l'ordinamento giuridico e le sollecitazioni emotive, connesse con l'universo degli affetti familiari, è l'ordinamento stesso che "autolimita" la sua pretesa, connotandola "normativamente" come non esigibile.