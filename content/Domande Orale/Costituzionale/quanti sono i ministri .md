I Ministeri sono uffici complessi, dotati di personale e mezzi propri, divisi tra loro per le funzioni che esercitano

Ogni Ministero dipende dal ministro, il quale è non solo capo dell'amministrazione, ma anche componente del Consiglio dei Ministri.
Il carattere bifronte del Ministro emerge dal 95 c. 2 Cost., secondo cui "I Ministri sono responsabili ==collegialmente degli atti del Consiglio e individualmente degli atti del loro dicastero=="

I ministri con portafoglio costituiscono il vertice del dicastero che sono chiamati a presiedere. Il numero complessivo dei **ministeri** (decreto legislativo 300/1999, art. 2) è fissato, dopo il decreto-legge n. 22 del 2021 del governo Draghi, in 15 che sono così denominati, secondo la disciplina previste il D.L. 173/2022:
1)     Ministero degli affari esteri e della cooperazione internazionale;
2)     Ministero dell'interno;
3)     Ministero della giustizia;
4)     Ministero della difesa;
5)     Ministero dell'economia e delle finanze;
6)     Ministero delle imprese e del made in Italy (già Ministero dello sviluppo economico);
7)     Ministero dell'agricoltura, della sovranità alimentare e delle foreste (già Ministero delle politiche agricole, alimentari e forestali);
8)     Ministero dell'ambiente e della sicurezza energetica (già Ministero della transizione ecologica);
9)     Ministero delle infrastrutture e dei trasporti (già Ministero delle infrastrutture e della mobilità sostenibili);
10) Ministero del lavoro e delle politiche sociali;
11) Ministero dell'istruzione e merito (già Ministero dell'istruzione);
12) Ministero dell'università e della ricerca;
13) Ministero della cultura;
14) Ministero della salute;
15)  Ministero del turismo.

Il Presidente della Repubblica, su proposta del Presidente del Consiglio, può conferire al Presidente del Consiglio stesso o ad un ministro l'incarico di reggere **ad interim** un dicastero. In tal caso, fermo restando il numero dei ministeri, il numero dei ministri verrebbe ad essere inferiore a quello dei ministeri (L. 400/1088, art. 9, comma 4).

