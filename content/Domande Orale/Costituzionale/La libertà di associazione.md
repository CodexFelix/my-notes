> I cittadini hanno diritto di associarsi liberamente, senza autorizzazione, per i fini che non sono vietati ai singoli dalla legge penale.
> Sono proibite le associazioni segrete e quelle che perseguono anche indirettamente scopi politici mediante organizzazioni di carattere militare.

Rientra tra le libertà collettive, insieme alla libertà di riunione (17 Cost.)

Alla libertà di associazione sono ancorate la libertà di associazione sindacale (39) e la libertà di associazione in partiti politici (49)

Associazioni sono **formazioni sociali stabilmente organizzate**, costituite al fine di soddisfare determinati interessi non contingenti e comuni a tutti coloro che ne fanno aprte.
Si differenziano dalle riunioni per il carattere della stabilità dell'organizzazione.

L'art. 18 Cost. riconosce a tutti i cittadini il diritto di associarsi liberamente, senza autorizzazione, per fini che non sono vietati ai singoli dalla legge penale.
La libertà di associazione si esplica:
- nella libertà di costituire un'associazione
- libertà di aderire ad un'associazione
- libertà di recedere da un'associazione e di non associarsi
	- La Corte costituzionale, fermo il riconoscimento della libertà negativa di non associarsi, ha comunque giustificato in alcuni casi le **associazioni obbligatorie**, l'adesione alle quali condiziona lo svolgimento di certe attività (es. ordini professionali o confederazioni sportive)

Oltre che nell'art. 18, il fenomeno associativo trova specifica attuazione anche in alcune disposizioni costituzionali dedicate alle associazioni a fini politici (partiti, 49); sociali (famiglia, scuola 29 e 33); economico-sociali (sindacati, cooperative, istituti di assistenza: artt. 38, 39, 45); religiosi (8 e 20)

### Limiti alle associazioni
L'art. 18 c. 2 Cost. introduce alcuni limiti specifici alla libertà di associazione, vietando espressamente:
- **associazioni segrete**: divieto attuato solo con l. 17/1982, stimolato dalla necessità di procedere allo scioglimento della loggia massonica P2. Con tale legge sono state vietate non solo le associazioni segrete in sé, ma quelle che perseguono il fine di condizionare i pubblici poteri, svolgendo un'attività di interferenza illecita sui processi dcisionali politici. Tali associazioni, qualora con sentenza irrevocabile sia accertata la costituzione, sono sciolte con DPCM previa deliberazione del Consiglio.
- **associazioni paramilitari**, ovvero che perseguono scopi politici mediante organizzazioni di carattere militare (cui si aggiunge lo specifico divieto di riorganizzazione del partito fascista ai sensi della 12a disposizione transitoria e finale). Il dlgs 43/1948 (poi abrogato dal Codice dell'ordinamento militare) ha precisato che perché si abbia un'associazione paramilitare è necessario che l'associazione sia organizzata sulla base di una struttura gerarchica interna di tipo militare e che, sotto il profilo finalistico, persegua anche indirettamente scopi politici.