**Forma di governo**: modi in cui il potere è distribuito fra gli organi dello Stato-apparato e rapporti che si instaurano tra questi ultimi.

Il principio della separazione dei poteri (di derivazione illuministica, la cui teorizzazione si deve a Montesquieu) caratterizza le democrazie contemporanee. 

==La forma di governo (distribuzione del potere tra i vari organi dello Stato e rapporti tra gli organi stessi) si differenzia dalla forma di Stato, che indica il rapporto che intercorre tra governanti (titolari dei poteri supremi) e governati (società civile)==
- Forme di Stato: Stato assoluto, Stato socialista, totalitario, democratico

Le forme di governo conosciute dallo Stato liberale sono:
- monarchie costituzionali: il Governo non è legato da un rapporto fiduciario con il Parlamento, in quanto risponde unicamente al sovrano, che è a capo dell'Esecutivo e decide l'indirizzo politico del paese
- governi presidenziali (es. USA): il Presidente viene eletto direttamente dal popolo, non è legato da alcun rapporto fiduciario con il parlamento e riveste la duplice qualifica di Capo dello Stato e Capo del Governo. Il Parlamento non può promuovere una mozione di sfiducia per determinare l'esecutivo alle dimissioni
	- governi semi-presidenziali (es. Francia): il Presidente è eletto direttamente dal popolo ed è titolare di ampi poteri quanto all'indirizzo politico del Paese. Vi è però un duplice rapporto di fiducia: il Governo è nominato dal Presidente della Repubblica, ma deve al contempo godere della fiducia del Governo.
- governi direttoriali
- governi parlamentari: caratterizzato per la presenza di quattro elementi (Capo dello Stato; Governo; Parlamento e corpo elettorale). Caratteristica fondamentale è il rapporto di fiducia che lega Parlamento e Governo, per cui questo deve ottenere la fiducia delle Camere per poter iniziare a svolgere la sua attività di indirizzo politico e deve mantenere la fiducia per poter restare in carica. Dirette conseguenze del rapporto fiduciario sono:
	- - potere di controllo attribuito al Parlamento sull'attività politico-amministrativa e finanziaria del Governo
	- l'obbligo del Governo di dimettersi in seguito al voto di sfiducia delle Camere.

### Modello italiano
La Costituzione italiana ci consegna un particolare sistema di tipo parlamentare.
I Costituenti, memori dell'esperienza fascista, non si indirizzarono verso la forma di Governo presidenziale, nel timore che potesse degenerare in dittatura; né poterono prescindere dalla forma repubblicana, che era stata scelta dal popolo italiano con il referendum istituzionale del 2 giugno 1946.
Il modello italiano si ispira ai caratteri tipici dei **Governi parlamentari**:
- funzione legislativa riservata alle Camere, secondo il modello del bicameralismo perfetto
- potere esecutivo, attribuito al Governo, che lo esercita collegialmente sotto la direzione e responsabilità del Presidente del Consiglio (95 Cost.)
- ==Rapporto di fiducia fra Parlamento e Governo==, con conseguente responsabilità politica del secondo nei confronti del primo

Oltre a questi caratteri, la nostra Costituzione prevede alcune misure che vanno a mitigare, razionalizzandolo, il parlamentarismo puro:
- **Ruolo specifico del Presidente della Repubblica**, collocato in posizione di imparzialità rispetto ai tre tradizionali poteri dello Stato, senza alcuna connotazione politica, escluso dalla determinazione politica e perciò politicamente irresponsabile, motivo per cui i suoi atti devono essere controfirmati dai ministri preponenti.
- Quarto organo costituzionale, la **Corte costituzionale**, a cui viene affidato il compito di pronunciarsi sulla legittimità delle leggi e degli atti aventi forza di legge statali e regionali; 
- introduzione del **referendum abrogativo**, tipico istituto di democrazia diretta, con cui è dato ai cittadini il potere di abrogare, totalmente o parzialmente leggi approvate dal parlamento

Altre peculiarità sono:
- commistione tra competenze del potere legislativo ed esecutivo: il Governo può adottare atti con forza di legge (decreti-legge e decreti legislativi); il Parlamento può esercitare funzioni amministrative (leggi provvedimento)
- Si sono affermate alcune funzioni che esulano dalla tradizionale tripartizione del potere: es. funzioni costituzionali come la revisione costituzionale.