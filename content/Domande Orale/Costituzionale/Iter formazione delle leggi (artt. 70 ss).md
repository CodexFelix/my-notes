
![[IMG_4767.jpeg|600]]

1) Iniziativa (71 Cost.): appartiene al Governo, a ciascun membro delle Camere, agli organi ed enti cui sia conferita da legge costituzionale
	- Governativa: la più rilevante e numericamente consistente, perché il Governo di regola può contare sul voto favorevole della maggioranza dei parlamentari ed anche perché può valutare l'opportunità e la necessità di interventi nei vari campi della vita nazionale. ==Si esercita mediante presentazione di un d.d.l. previa deliberazione del Consiglio dei ministri e decreto del Presidente della Repubblica di autorizzazione alla presentazione==
	- ciascun membro delle Camere (iniziativa parlamentare)
	- CNEL (99 c 3 Cost.), che demanda alla legge il compito di stabilire principi e limiti entro il quale tale potere può essere esercitato.
	- popolare (50.000 elettori). Si tratta di un istituto di democrazia diretta, al pari del referendum e della petizione
	- Regioni (121 c. 2 Cost.) in particolare deciso dai singoli Consigli regionali; di regola ha per oggetto materie che interessano la Regione o i rapporti con lo Stato (come nel caso di leggi-cornice)
>Vi sono ipotesi di iniziativa riservata (che può essere esercitata solo da uno o più soggetti determinati): ad es. bilancio di previsione e rendiconto generale o disegno di conversione di decreto legge (tutti riservati al Governo)


2) Istruttoria: dopo la presentazione del ddl, esso viene assegnato ad una o più commissioni ratione materiae. A seconda del ruolo esercitato dalla Commissione è possibile operare tre tipi di procedimento: 
	- commissione referente (ordinario)
	- redigente (misto)
	- deliberante (decentrato)

3) Deliberativa: l'approvazione può avvenire secondo tre distinti procedimenti
	- **Ordinario** (72 Cost.): ogni ddl presentato ad una Camera è, secondo le norme del suo regolamento, esaminato da una commissione e poi dalla Camera che lo approva articolo per articolo e con votazione finale. Il progetto viene preliminarmente esaminato dalla commissione legislativa competente (in sede referente), che prepara il lavoro che si svolgerà in assemblea. L'assemblea procede con la discussione sulle linee generali del testo nel suo complesso, alla quale intervengono i relatori, rappresentante del Governo e singoli parlamentari con possibilità di repliche. Ogni parlamentare può presentare proposte emendative al testo. Si passa alla votazione articolo per articolo e finale, la quale avviene a scrutinio palese (salvo che sia richiesto quello segreto). Il procedimento ordinario è obbligatorio (c.d. ==riserva di assemblea==) per i disegni di legge in materia costituzionale, in materia elettorale, di delegazione legislativa, di autorizzazione a ratificare trattati internazionali, di approvazione di bilanci e consuntivi
	- **Decentrato**: caratterizzato dal fatto che la commissione (operante in sede deliberante) non si limita a discutere il progetto, ma lo approva anche. Questo procedimento si svolge in tutte le sue fasi all'interno della commissione, con esclusione dell'intervento dell'assemblea. Tale possibilità è prevista direttamente dall'art. 72 c. 3 Cost. che prevede la possibilità di stabilire nel Regolamento parlamentare "in quali casi e forme l'esame e l'approvazione dei disegni di legge sono deferite a commissioni". L'assegnazione del progetto alla commissione è proposta alla Camera (qualora ricorrano determinate condizioni) dal suo Presidente e deve essere approvata dall'assemblea; mentre al Senato è decisa dal suo presidente che ne dà comunicazione all'assemblea. 
		- L'art. 72 c. 3 prevede pure la ==richiesta di rimessione in assemblea==: fino all'approvazione definitiva, il progetto può essere trasferito dalla procedura speciale a quella ordinaria quando lo richiedano: il Governo; 1/10 dei componenti della camera; 1/5 dei membri della commissione
	- **Misto**: caratterizzato dalla ripartizione di funzioni tra commissione (redigente)  e assemblea in ordine alla fase deliberativa: alla commissione è affidata la redazione e l'approvazione dei singoli articoli, mentre all'assemblea l'approvazione del testo fiale


4) **Integrativa dell'efficacia**
	- Promulgazione: la legge approvata da ambedue le camere è trasmessa dal Presidente della camera che l'ha approvata per ultima al Presidente della Repubblica  per la promulgazione. La promulgazione deve avvenire entro un mese dall'approvazione (salvo che in caso di urgenza le Camere stabiliscano un termine inferiore) e consiste in un Decreto del Presidente della Repubblica. Egli non è tenuto a promulgare la legge. Avvalendosi del potere previsto dall'art. 74 egli può rinviare la legge alle camere con un messaggio motivato e chiedere una nuova deliberazione (**potere di rinvio**). Se le camere approvano nuovamente la legge senza modifiche, il presidente della repubblica sarà a questo punto obbligato a promulgarla, salvo si tratti di leggi che per il loro contenuto complessivo configurino gli estremi dell'alto tradimento o dell'attentato a Costituzione (90 Cost.) Il Capo dello Stato ==non dispone di un potere di veto (che avrebbe comportato violazione della separazione dei poteri), ma di un mero potere di rinvio==
	- Pubblicazione: alla promulgazione segue la pubblicazione. I testi sono trasmessi al Ministro della Giustizia che appone il visto (attestazione della regolarità formale del documento) ed il sigillo (autenticazione in forma solenne) dello Stato. Il nostro sistema prevede la doppia pubblicazione nella Raccolta ufficiale degli atti normativi e in Gazzetta Ufficiale della Repubblica italiana. Il TU sulla promulgazione e pubblicazione ha stabilito che  la pubblicazione non deve avvenire comunque oltre 30 gg dalla promulgazione
	- **Entrata in vigore e Vacatio legis**: la legge entra in vigore nel quindicesimo giorno successivo alla pubblicazione in Gazzetta Ufficiale (vacatio) a meno che la legge stessa non prescriva un termine minore o maggiore. Decorso il termine di vacatio, sorge la presunzione assoluta di conoscenza in capo a tutti i destinatari della legge, sicché gli stessi sono tenuti in ogni caso ad osservarla senza poter invocare come scusa l'ignoranza (ignorantia legis non excusat), eccetto il caso dell'ignoranza inevitabile (C. Cost. 364/1988)

