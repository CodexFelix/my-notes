![[Pasted image 20240925183256.png]]

Referendum è un istituto tipico di democrazia diretta, grazie al quale l'intero corpo elettorale è chiamato ad una consultazione che produce effetti giuridici.

Il referendum è considerato una ==fonte del diritto== e più precisamente una fonte-atto di rango primario, dato che l'abrogazione produce una modifica di una norma di legge.
Occorre precisare che il referendum è stato concepito dai costituenti come strumento eccezionale e secondario, avente carattere negativo ed unidirezionale, idoneo cioè soltanto ad eliminare una normativa. Ciò non toglie che il referendum sia uno strumento di creazione di nuove norme per effetto della manipolazione del testo normativo risultante all'esito della consultazione popolare.

E'  sempre più frequente il ricorso a referendum manipolativi, volti cioè all'abrogazione di singoli frammenti di testo di per sé privi di significato, la cui soppressione finisce tuttavia per modificare e stravolgere la ratio del restante testo normativo rimasto in vigore. Tale tipologia di referendum è stata ammessa dalla giurisprudenza costituzionale, con l'unico limite del divieto di introdurre surrettiziamente nuove disposizioni del tutto estranee al contesto su cui incide il quesito ("la normativa applicabile all'esito del referendum deve derivare dalla fisiologica espansione delle norme residue o dai consueti criteri di autointegrazione dell'ordinamento", C.cost. 36/1997).

#### **Tipi di referendum**
La costituzione prevede espressamente quattro tipologie di referendum:
1. **Abrogativo** (75 Cost.) per mezzo del quale gli elettori possono deliberare l'abrogazione, totale o parziale di una legge o di un atto avente valore di legge
2. Consultivo a livello territoriale, per la modificazione circoscrizionale di Regioni, Province e Comuni (132, 133 Cost.)
3. Referendum abrogativi o consultivi su leggi e provvedimenti amministrativi delle Regioni;
4. **Referendum costituzionale** (di tipo ==approvativo== e non abrogativo, che ==non richiede nemmeno il quorum costitutivo, diversamente da quello abrogativo==); si colloca in una fase eventuale dell'iter di approvazione delle leggi di revisione costituzionale o delle altre leggi di costituzionali, ai sensi dell'art. 138 Cost.

### Limiti del referendum abrogativo (75 c. 2 Cost.)
Il referendum non è ammesso per le leggi:
- tributarie e di bilancio
- di amnistia e indulto
- di autorizzazione a ratificare trattati internazionali

Esistono limiti impliciti, ricavabili dall'intero ordinamento e individuati dalla giurisprudenza costituzionale. La Corte ha infatti interpretato estensivamente le categorie di leggi elencate nel 75 c. 2 Cost., con riferimento ad altre leggi in materia finanziaria, diverse ma collegate a quelle tributarie e di bilancio (legge di bilancio pluriennale e finanziaria) o per leggi non solo di autorizzazione alla ratifica, ma anche di esecuzione o di attuazione dei trattati internazionali, valorizzando l'esigenza di adempimento degli obblighi internazionali. 
Inoltre, la Corte ha individuato delle ==caratteristiche dei quesiti referendari, in assenza delle quali gli stessi devono ritenersi non ammissibili==. In particolare il quesito deve essere:
- omogeneo (non è ammissibile un quesito che, contenendo una pluralità di domande eterogenee, non consenta agli elettori di votare per il sì o per il no in modo chiaro)
- coerente 
- intellegibile

### Le fasi del procedimento referendario
L'art. 75 ult. co. prevede che "la legge determina le modalità di attuazione del referendum". Viene in rilievo la L. 352/70 che ha disciplinato il procedimento referendario in 4 fasi:
1. Preparatoria: iniziativa (500.000 elettori o 5 Consigli regionali)
2. Controllo: 
	- di legittimità (presso l'Ufficio centrale della Cassazione), che verifica la conformità alle norme di legge e l'eventuale analogia ad altri quesiti presentati, provvedendo in tal caso alla concentrazione. L'Ufficio centrale per il referendum può anche interrompere il procedimento referendario nell'ipotesi in cui la normativa oggetto del quesito sia stata abrogata o modificata dal Parlamento prima della consultazione popolare. Entro il 15 dicembre decide sulla legittimità dei quesiti con ordinanza comunicata alla C. cost.
	- di ammissibilità presso la Corte costituzionale: verifica dei limiti ricavabili sia testualmente che implicitamente. La corte decide con sentenza da pubblicarsi entro il 10 febbraio sulla GU
3. **Costitutiva**: il referendum viene indetto con decreto del Presidente della Repubblica, su deliberazione del Consiglio dei Ministri. Si svolgono le votazioni. Effettuate le votazioni, spetta all'Ufficio centrale procedere ad un nuovo controllo per verificare il raggiungimento del doppio quorum (costitutivo e deliberativo) richiesto ai fini di validità. In caso di esito positivo, l'Ufficio procede alla proclamazione dei risultati del referendum
4. **Dichiarativa**: se il risultato del referendum è favorevole, il Presidente della Repubblica dichiara con decreto l'intervenuta abrogazione dell'atto oggetto di quesito referendario. Il decreto è pubblicato sulla GU e l'abrogazione opera dal giorno successivo alla pubblicazione, a meno che il Capo dello Stato non disponga che abbia effetto in un momento successivo, ma comunque non oltre il 60o giorno dalla pubblicazione
	- Se l'esito è negativo, il Ministro della Giustizia ne dà notizia sulla GU e il quesito non può essere riproposto per 5 anni dallo svolgimento del referendum.

