![[IMG_4771.jpeg]]

Il Presidente della Repubblica è organo autonomo e indipendente, super partes rispetto agli altri poteri dello Stato. Interviene:
- Nell'azione del potere esecutivo, con l'emanazione e assunzione formale dei più importanti atti spettanti a tale potere;
- Nel potere legislativo, mediante la partecipazione, divisa con il Governo all'iniziativa legislativa e promulgazione delle legge
- Nel giudiziario, attraverso la presidenza del CSM

Eppure, la sua partecipazione ai diversi poteri non risulta mai ultimativa né determinante, configurandosi piuttosto come un intervento volto a garantire in via preventiva il regolare svolgimento del sistema costituzionale: il presidente della Repubblica, organo di garanzia super partes, non interviene mai direttamente a delineare l'indirizzo politico generale, sul quale può eventualmente influire solo in via mediata, con un'azione ora di freno e di controllo, ora anche di stimolo e di propulsione.

### Attribuzioni del presidente della Repubblica
Sono elencate tassativamente dall'art. 87 Cost. e possono essere classificate secondo criteri diversi. Si tratta di criteri elaborati in dottrina, posto che gli artt. 87 e 88 elencano i poteri del Presidente senza un ordine. Per chiarezza, va precisato che nel nostro ordinamento il Presidente della Repubblica non esercita direttamente nessuno dei tre poteri tradizionali (legislativo, esecutivo e giudiziario) e che egli non vanta neanche poteri di indirizzo politico. Ciò non toglie che egli sia riconosciuto il ruolo di garante della Costituzione e che, per questo motivo, egli disponga di poteri di:
- controllo: può richiamare l'attenzione degli organi competenti sulla legittimità costituzionale o sull'opportunità politica di atti in corso di approvazione
- garanzia: come vertice del CSM e Consiglio Supremo di Difesa

Le attribuzioni possono essere ripartite a seconda del potere (legislativo, esecutivo o giudiziario) su cui vanno ad incidere.

Sul potere legislativo:
- Il Presidente della Repubblica influisce, sia pure in modo limitato, sulla composizione del Senato, mediante la **nomina**, a lui spettante, **dei senatori a vita** (art. 59, comma 2 Cost.), il cui numero, nonostante qualche deviazione in passato, non può mai essere superiore a cinque.
- Per quanto riguarda il funzionamento delle Camere, spetta al Presidente della Repubblica di **indire l'elezione delle nuove camere e fissare**, non oltre il ventesimo giorno dalle elezioni, **il primo giorno della riunione delle Assemblee neoelette** (artt. 61 e 87, comma 3), **quello di convocarle in via straordinaria**(art. 62, comma 2) e quello di **scioglierle al termine costituzionale della legislatura, o anticipatamente** (art. 88).
	- La particolare importanza del potere di scioglimento, anche anticipato, fa sì che incontri limiti e sia circondato da garanzie: non può infatti essere esercitato negli ultimi sei mesi del mandato presidenziale, a meno che questi coincidano, in tutto o in parte, con gli ultimi sei mesi della legislatura, né senza aver consultato il Presidente dell’Assemblea (art. 88).
- Riguardano ancora i rapporti col Parlamento **l’autorizzazione alla presentazione dei disegni di legge governativi alle Camere** (art. 87, comma 4),
	- I principi generali in tema di controfirma valgono anche per l’autorizzazione, spettante al Presidente della Repubblica (**[art. 87, comma 4](https://www.altalex.com/documents/news/2007/06/22/ordinamento-della-repubblica-il-presidente-della-repubblica#art87)**), a presentare i disegni di legge di iniziativa governativa alle Camere. Il Capo dello Stato interviene ancora nel procedimento legislativo, al termine di esso, con la promulgazione ed eventualmente prima, con il rinvio della legge alle Camere.
- la **promulgazione** (art. 73) e il **rinvio presidenziale delle leggi** (art. 74), chiedendo una nuova deliberazione.
	- La **promulgazione** è l’atto con cui il Capo dello Stato attesta l’esistenza della legge, e deve avvenire entro un mese dall’approvazione di essa (art. 73), salvo che le Camere, ciascuna a maggioranza assoluta, dichiarino l’urgenza (art. 73, comma 2). Non oltre trenta giorni dalla promulgazione, la legge deve essere pubblicata nella Gazzetta ufficiale ed entra in vigore il quindicesimo giorno successivo alla pubblicazione, a meno che la legge stessa indichi un termine diverso.
	- **Prima della promulgazione, il Presidente della Repubblica può, con messaggio motivato, rinviare una legge alle Camere per chiedere una nuova deliberazione su di essa**. Si tratta di un controllo con richiesta di riesame, giacché, se le Camere approvano la legge una seconda volta, il Presidente deve promulgarla.

 **Attribuzioni riguardanti il potere esecutivo**:
 - Il presidente della Repubblica svolge una funzione essenziale nella formazione e nell’attività del Governo: **nomina** infatti **il Presidente del Consiglio e i ministri** ed a lui sono imputati, quali decreti presidenziali, i principali atti governativi.
	 - La nomina del Presidente del Consiglio suole essere preceduta dalle consultazioni del Capo dello Stato con personaggi politicamente influenti e principalmente con esponenti dei partiti, per individuare la persona cui conferire l’incarico – che è un atto orale, quindi esente da controfirma – di formare il Governo. Segue, se questi accetta, la sua nomina a Presidente del Consiglio e, su sua proposta, quella dei ministri, tutte con decreti presidenziali da lui controfirmati.
- È pure di competenza del Presidente della Repubblica l’**accettazione delle dimissioni del Governo**, che egli può respingere, chiedendo eventualmente che esso si presenti alle Camere, per controllare se goda ancora della loro fiducia. Se però il Presidente del Consiglio dimissionario insiste, il Capo dello stato deve accettare le dimissioni, che avvengono con decreto presidenziale, una volta risolta la crisi, quindi, almeno in via generale, all’atto della formazione del nuovo Governo.
- Alcuni degli atti del Presidente della Repubblica che vengono emanati su proposta dei ministri competenti, previa deliberazione del Consiglio dei ministri, sono indicati dalla stessa Costituzione: essi sono gli ==atti con forza di legge (decreti con valore di legge) e i regolamenti== (art. 87, comma 5), 
	- la **nomina dei funzionari,** nei casi indicati dalla legge (art. 87, comma 7), 
	- la **concessione della grazia** e la **commutazione delle pene** (art. 87, comma 11), 
	- il **conferimento di onorificenze della Repubblica** (art. 87, comma 8).
	- ==l'accreditamento dei rappresentanti diplomatici e la ratifica dei trattati internazionali==
	- dichiara lo stato di guerra deliberato dalle Camere (87 c. 9)
- In caso di atti contrari alla Costituzione o gravi violazioni di legge, nonché per ragioni di sicurezza nazionale, il governo delibera lo scioglimento dei Consigli regionali o la rimozione del Presidente della giunta e il Presidente della Repubblica emette il decreto formale in questo senso.

 
 **Attribuzioni riguardanti il potere giurisdizionale**
 - presiede il CSM (87 c. 10)
 - può concedere la grazia e commutare le pene (87 c. 11)
 - nomina 5 giudici della Corte costituzionale (135 Cost.)

Il presidente della Repubblica esercita, inoltre, attribuzioni di carattere amministrativo, allorquando emana il decreto di annullamento degli atti amministrativi illegittimi o decide sui ricorsi amministrativi o fraudolenti

### Vicende della carica (elezione, eleggibilità e incompatibilità, carica)
L’**elezione** del Capo dello Stato s**petta al Parlamento in seduta comune**, integrato dai delegati regionali (3 delegati per ogni Regione eletti dal Consiglio Regionale in modo che sia assicurata la rappresentanza delle minoranze, la Valle d'Aosta ha un solo delegato).
La ==convocazione del Parlamento in seduta comune e dei delegati regionali per l'elezione è fatta dal Presidente della Camera== 30 giorni prima che scada il mandato del presidente in carica. 
Se le Camere sono sciolte, o mancano meno di 3 mesi alla loro cessazione, l'elezione ha luogo entro 15 gg dalla riunione delle camere nuove. Nel frattempo sono prorogati i poteri del Presidente in carica (85 c. 3) 


L’elezione avviene a scrutinio segreto, il che favorisce la libertà di voto degli elettori ed impedisce che risulti formalmente quali parti politiche abbiano votato a favore di un candidato e quali contro; avviene inoltre a maggioranza qualificata, cioè di due terzi dell'assemblea fino al terzo scrutinio, e a maggioranza assoluta dopo, il che mira a svincolare l’eletto dai legami di parte.

Requisiti:
- **Può essere eletto Presidente della Repubblica qualunque cittadino che abbia compiuto cinquanta anni e goda dei diritti civili e politici** (**[art. 84 Cost.](https://www.altalex.com/documents/news/2007/06/22/ordinamento-della-repubblica-il-presidente-della-repubblica#art84)**). 

Incompatibilità con qualsiasi altra carica (84 c. 2)


Il Capo dello Stato dura **in carica sette anni,** a partire dalla data del giuramento di fedeltà alla Repubblica e di osservanza della Costituzione e delle leggi, che egli deve prestare, prima di assumere le sue funzioni davanti al Parlamento in seduta comune. Non essendovi divieto sul punto, il Capo dello Stato è rieleggibile nella carica. Trenta giorni prima che scada il settennato, il Presidente della Camera deve convocare il Parlamento in seduta comune, compresi i delegati regionali, per eleggere, entro trenta giorni dalla riunione, il nuovo Capo dello Stato.
Se il settennato scade quando le Camere sono sciolte o mancano meno di tre mesi alla loro cessazione per la scadenza naturale della legislatura, che, ricordiamo, dura cinque anni, l’elezione è effettuata dalle nuove Camere entro quindici giorni dalla loro riunione e, nel frattempo, sono prorogati i poteri del Presidente in carica (**[art. 85, comma 2](https://www.altalex.com/documents/news/2007/06/22/ordinamento-della-repubblica-il-presidente-della-repubblica#art85)**), così come avviene quando non si riesca ad eleggere il Capo dello Stato prima che scada il settennato del Presidente cessante.

La cessazione dall'ufficio può avvenire, oltre che per scadenza del settennato:
- per impedimento permanente;
- per morte o dimissioni (es. dimissioni di Napolitano);
- decadenza dalla carica (in seguito ad es. alla perdita della cittadinanza o dei diritti civili o politici)

In caso di cessazione anticipata dall'ufficio, il Presidente della Camera indice l'elezione del nuovo Presidente della Repubblica entro 15 gg, salvo maggior termine previsto se le Camere sono sciolte o mancano meno di 3 mesi alla loro cessazione.

Qualora il Presidente sia permanentemente o temporaneamente impedito ad adempiere le sue funzioni, queste vengono esercitate dal Presidente del Senato (supplenza)

L'impedimento può essere:
- **permanente** nel caso di infermità irreversibile; decadenza dalla carica per intervenuta condanna per alto tradimento o attentato alla Costituzione da parte della Corte costituzionale; perdita di godimento dei diritti civili e politici
- **temporaneo**: se la Corte Costituzionale sospende il Presidente in pendenza del giudizio conseguente alla messa in stato d'accusa; malattia; viaggio all'estero

### Controfirma
Gli **[artt. 89 e 90 della Costituzione](https://www.altalex.com/documents/news/2007/06/22/ordinamento-della-repubblica-il-presidente-della-repubblica#art89)** dichiarano, il primo, che **nessun atto del Capo dello Stato è valido se non è controfirmato dai ministri proponenti**, che ne assumono la responsabilità; il secondo, che **il Presidente non è responsabile degli atti compiuti nell’esercizio delle sue funzioni, salvo che costituiscano alto tradimento o attentato alla Costituzione**.
La controfirma ha una duplice funzione: da un lato far assumere la responsabilità di tali atti al ministro firmatario; dall'altro è requisito di validità degli stessi.
Lo stesso art. 89 c. 2 Cost. precisa, infatti, che gli atti che hanno valore legislativo e gli altri atti indicati dalla legge sono anche controfirmati dal Presidente del Consiglio dei Ministri.

Due sono le tesi sulla funzione della controfirma:
1. Secondo il primo orientamento, la controfirma, qualunque sia l'atto cui viene apposta, verrebbe ad assumere sempre una medesima valenza: essa avrebbe il significato di ==certificazione che il ministro ha personalmente collaborato col Capo dello Stato ed esercitato la propria influenza su di esso== quando il Capo dello Stato compiva l'atto
2. Secondo orientamento: diversificazione sostanziale nei rapporti di collaborazione intercorrenti tra Capo dello Stato e Governo. Orientamento che afferma l'esistenza di due specie ben distinte di atti: atti presidenziali che rientrano prevalentemente nella competenza del Capo dello Stato, nel senso che il Capo dello Stato medesimo, oltre a partecipare alla loro emanazione, ne ha l'iniziativa, e il Ministro si limita a controfirmarli, atti governativi che rientrano invece nella prevalente competenza del ministro, che da questo sono proposti e predisposti e che il Capo dello Stato acconsente a firmare. A tale categoria si aggiunge la categoria degli atti complessi eguali, frutto della collaborazione su di un piano paritario della volontà presidenziale con quella ministeriale.

Non tutti gli atti del Presidente della Repubblica debbono essere muniti di controfirma. Essa non occorre per gli atti che si considerano personali, come le dimissioni o la dichiarazione d’impedimento permanente, per gli atti compiuti quale Presidente di organi collegiali, come il Consiglio superiore della magistratura e il Consiglio supremo di difesa ed è naturalmente esclusa per gli atti orali. Un problema si è posto per le cosiddette esternazioni, cioè per quelle dichiarazioni orali, in genere di contenuto politico, che i Presidenti della Repubblica usano fare. L’opinione da accogliere è che, anche in questi casi, il Presidente deve esprimersi in armonia con l’indirizzo politico del Governo.

### Responsabilità del Capo dello Stato
Dal punto di vista politico, grazie alla controfirma, nel sistema italiano il Presidente della Repubblica è politicamente irresponsabile

Quanto alla ==responsabilità giuridica==, l’irresponsabilità del Capo dello Stato per atti compiuti nell’esercizio delle sue funzioni viene meno in caso di alto tradimento e di attentato alla Costituzione (90 Cost.).
- Alto tradimento deve intendersi ogni comportamento doloso concretizzaosi in una violazione del giuramento di fedeltà alla Repubblica (es. attentato all'integrità e all'indipendenza dello Stato o ancora l'intelligenza con lo Stato nemico in caso di conflitto bellico)
- Attentato alla Costituzione: ogni comportamento ugualmente doloso diretto a sovvertire le istituzioni costituzionali (es. colpo di Stato) o violare deliberatamente la Costituzione

==Spetta al Parlamento in seduta comune mettere mettere in stato di accusa, a maggioranza assoluta dei suoi membri==, qualora ritenga che l'atto da lui compiuto integri il reato di alto tradimento o attentato alla Costituzione. 

==In tal caso il presidente è sottoposto al giudizio della Corte costituzionale (134 Cost.)
La Corte, integrata per l'occasione da 16 membri estratti a sorte dall'elenco di cittadini== aventi i requisiti per eleggibilità a senatore, che il Parlamento in seduta comune compila ogni nove anni - nel pronunciare sentenza di condanna, determina le sanzioni penali nei limiti del massimo di pena previsto dalle leggi vigenti, nonché le sanzioni costituzionali, amministrative e civili adeguate al fatto.