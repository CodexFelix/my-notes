Con la proclamazione delle elezioni, i neo-eletti acquistano lo status di parlamentare.
L'art. 67 Cost. fissa ==il divieto di mandato imperativo==. Ciò significa che il parlamentare, in quanto rappresentante dell'intera nazione e non già dei suoi elettori, non può ricevere da questi ultimi disposizioni vincolanti circa le modalità di svolgimento del suo mandato, da ciò discende l'irresponsabilità politica dei parlamentari non solo nei confronti del corpo elettorale ma anche del proprio partito, posto ce di fatto i partiti non hanno alcuno strumento giuridico per revocare il mandato.


![[IMG_4733.jpg]]
### Prerogative dei parlamentari (immunità)
Tra le guarentigie parlamentari vengono in rilievo anzitutto le **immunità** riconosciute dall'art. 68 Cost., il cui fondamento è rinvenuto nella garanzia di indipendenza delle camere e nella libertà di espressione del rappresentante (riconducibile alla libera manifestazione del pensiero, 21 Cost.):
1. **insindacabilità per opinioni espresse e voti dati nell'esercizio delle funzioni**: è una scriminante della responsabilità civile, penale amministrativa e disciplinare (e dei consiglieri regionali ex art. 122 Cost.) di tipo assoluto, in quanto esclude che deputati o senatori possano rispondere dei comportamenti coperti da immunità anche alla cessazione della carica (68 Cost. "i membri del Parlamento non possono essere chiamati a rispondere delle opinioni espresse o voti dati nell'esercizio delle funzioni"). 
	- un temperamento espresso è contenuto nei regolamenti di Camera e Senato, secondo i quali quando nel corso di una discussione un deputato o senatore sia accusato di fatti che ledano la sua onorabilità, può chiedere al Presidente dell'assemblea di nominare una commissione (c.d. giurì d'onore), chiamata a giudicare sul fondamento dell'accusa. 
	- La competenza a decidere sull'insindacabilità del parlamentare spetta alla Camera di appartenenza, tramite deliberazione di insindacabilità, che preclude all'autorità giudiziaria la possibilità di adottare una pronunzia difforme. La delibera è sottoposta al controllo della Corte costituzionale, che può essere adita in sede di conflitto di attribuzione per verificare l'assenza di vizi in procedendo e l'eventuale arbitrarietà della decisione presa, senza per questo addentrarsi nel merito della correttezza della valutazione sottesa alla decisione.
	- Circa la ampiezza della nozione di "opinioni espresse" sono emerse diverse tesi: **estensiva** (oltre opinioni espresse nell'esercizio di funzioni tipicamente parlamentari, quali interpellanze, interrogazioni, anche quelle espresse in contesti extraparlamentari pur sempre in attività lato sensu politica, come comizi, incontri stampa o con gli elettori); **restrittiva** (valorizzando il dato spaziale ricomprende solo gli atti posti in essere nell'assolvimento delle funzioni, nell'ambito del Parlamento o anche extra moenia purché sempre in stretta relazione con il compimento di atti che si connettono alle funzioni parlamentari, con esclusione dell'attività politica extra-parlamentare); la ==tesi intermedia== (fa perno sulla relazione atto-funzione, così sussumendo oltre agli atti tipici quelle condotte insindacabili che presentano un nesso con la funzione  demandata al membro della Camera. Tale nesso sussiste solo ove la dichiarazione incriminata sia per sostanziale corrispondenza di contenuti con l'atto parlamentare espressione dell'attività parlamentare).
2. **Inviolabilità della persona, del domicilio e della corrispondenza**: tale immunità offre a differenza dell'insindacabilità una ==tutela temporalmente circoscritta alla durata del mandato parlamentare==, in quanto pone un ostacolo solo procedurale allo svolgimento dell'azione penale. Quest'ultima potrà pertanto liberamente svolgersi alla scadenza del mandato del parlamentare non rieletto, anche se riferita a fatti e comportamenti tenuti dallo stesso quando era in carica. L'inviolabilità è prevista dall'art. 68 c. 2 e 3 Cost.
	1. nessun membro del Parlamento, ==senza autorizzazione della camera cui appartiene== può essere sottoposto a perquisizione personale o domiciliare
	2. arrestato o altrimenti privato della libertà personale o mantenuto in detenzione, salvo che in esecuzione di una sentenza irrevocabile di condanna ovvero se sia colto nell'atto di commettere un delitto per il quale è previsto l'arresto obbligatorio in flagranza. La riforma del 1993 ha abolito la discussa autorizzazione per sottoporre il parlamentare a processo penale
	3. sottoposto ad intercettazioni, in qualsiasi forma, di conversazioni o comunicazioni ed a sequestro di corrispondenza
La ratio di questa forma di immunità è quella di proteggere il parlamentare da interventi dell'AG che abbiano effetto intimidatorio o persecutorio (ispirati a c.d. fumus persecutionis), rimettendo alla Camera di appartenenza la valutazione della fondatezza dell'accusa o del carattere politico della stessa

>Il Lodo Schifani (2003) e successivamente il Lodo Alfano (l. 124/2008) erano state introdotte disposizioni allo scopo di disciplinare in modo più dettagliato i rapporti tra AG e Camera di appartenenza di parlamentare coinvolto in indagini o processi. Tuttavia, le medesime leggi avevano introdotto anche alcune misure tendenti ad introdurre delle peculiari ==immunità processuali, in particolare la sospensione dei processi penali, a favore, tra gli altri, dei Presidenti delle Camere, ritenute illegittime dalla Corte costituzionale== (sentt. 2004 e 2009)
>Con sent. 23/2011 la Corte costituzionale ha dichiarato l'==illegittimità costituzionale== della norma che stabiliva che per Presidente del Consiglio e Ministri costituiva legittimo impedimento a comparire alle udienze (420-ter cpp) l'esercizio delle attività previste dalle leggi e dai regolamenti che ne disciplinavano le attribuzioni, nonché di ogni attività comunque coessenziale alle funzioni di governo. Nelle suddette ipotesi, secondo la norma dichiarata incostituzionale, il giudice, su richiesta di parte, doveva rinviare il processo ad altra udienza.
>La disciplina risultante dalla sent. 23/2011 è stata da ultimo abrogata per effetto del referendum del 2011, che ha quindi ripristinato le ordinarie regole del 420-ter cpp


### Ineleggibilità, incompatibilità
Ineleggibilità: condizione di impedimento all'elezione che incide sulla capacità elettorale e causa l'invalidità dell'elezione stessa, qualora abbia avuto luogo. Cause di ineleggibilità sono ricondotte a tre situazioni:
- Persone che ricoprono uffici avvalendosi dei quali potrebbero esercitare a loro favore pressioni su alcuni elettori (es. sindaci di comuni >20.000 abitanti; capi di Gabinetto, capo e vicecapo di polizia, prefetti, viceprefetti e funzionari di PS, ufficiali forze armate)
- impiego da governi esteri, per evitare interferenze straniere nello svolgimento delle elezioni
- persone legate alo Stato da particolari rapporti economici, in modo da evitare che tali interessi personali possano interferire con lo svolgimento del mandato parlamentare (es. concessionari di pubblici servizi, dirigenti di società sussidiate dallo Stato).
- Giudici della Corte costituzionali (che non possono essere candidati in elezioni amministrative o politiche: l. 87/1953) e magistrati (eccetto quelli in servizio presso giurisdizioni superiori o che si trovino in aspettativa all'atto dell'accettazione della nomina)

**Incompatibilità**: situazione in cui versa l'eletto che non può cumulare funzioni o cariche. L'incompatibilità non inficia la validità dell'elezione, né tantomeno costituisce causa di limitazione della capacità elettorale, bensì, più riduttivamente impone all'interessato un'opzione fra le due cariche incompatibili, per non pregiudicare l'imparziale svolgimento della funzione parlamentare. Quanto alle cause di incompatibilità, alcune sono previste in Costituzione:
- senatore e deputato (65 Cost.)
- membro del Parlamento e Presidente Repubblica (84 Cost.)
- membro del Parlamento e membro del CSM (104 Cost.)
- membro del parlamento e giudice della Corte costituzionale (135 Cost.)

Altre cause di incompatibilità sono previste nella L. 60/1953 diretta ad impedire che membri del Parlamento ricoprano anche cariche in enti controllati dallo Stato (enti pubblici o privati per nomina o designazione del Governo o di organi dell'amministrazione dello Stato; associazioni o enti che gestiscano servizi di qualunque genere per conto dello Stato o della PA ai quali lo Stato contribuisca in via ordinaria, direttamente o indirettamente)


