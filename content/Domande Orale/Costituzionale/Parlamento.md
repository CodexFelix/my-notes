Il Parlamento italiano, composto di Camera dei deputati e Senato della repubblica, svolge principalmente 3 funzioni:
- legislativa (70 Cost.)
- di controllo politico: nei confronti del Governo, che deve costantemente godere della fiducia del Parlamento
- **giurisdizionale**: nelle ipotesi di ==messa in stato di accusa del Presidente della Repubblica per alto tradimento o attentato alla Costituzione== (90 Cost.)

### Struttura: bicameralismo perfetto
![[IMG_4730.jpeg|600]]

> NB La riforma costituzionale ("Modifiche agli artt. 56, 57 e 59 Cost. in materia di riduzione del numero di parlamentari"), a seguito di larga approvazione del referendum costituzionale, ha portato alla riduzione del numero di parlamentari dai 945 (630+315) agli attuali 600 (400+200). E' stato inoltre precisato che il numero massimo di senatori a vita di nomina del Presidente della Repubblica non possa essere in alcun caso superiore a 5 (eliminando l'ambiguità che aveva dato vita ad una prassi per cui ciascun presidente nominava 5 senatori)

### Il Parlamento in seduta comune
![[IMG_4731.jpeg]]
Il Parlamento in seduta comune è organo a sé stante, collegiale e permanente, che svolge funzioni di natura diversa da quella legislativa, tassativamente indicate in costituzione.


### Fonti del diritto parlamentare: i regolamenti parlamentari
Le norme relative all'organizzazione interna delle Camere e allo svolgimento delle loro funzioni sono contenute nella Costituzione e nei ==regolamenti parlamentari==. 
Questi ultimi sono adottati dalla Camera e dal Senato a maggioranza assoluta dei propri componenti (64 Cost.) nell'esercizio del potere di autonormazione attribuito dalla Costituzione e contengono:
- una prima parte dedicata all'organizzazione e al funzionamento delle Camere, nella quale assumono particolare rilievo le norme relative al procedimento di formazione delle leggi
- Una seconda parte dedicata alle procedure di indirizzo, controllo e informazione che riguardano, prevalentemente, i rapporti Camere-Governo (si pensi a mozioni di fiducia e sfiducia), gli istituti dell'interrogazione e dell'interpellanza

I regolamenti parlamentari sono fonti del diritto; più nello specifico, sono ==fonti separate a competenza costituzionalmente riservata a ciascuna Camera==. Quanto alla collocazione nella scala gerarchica, essi non possono ritenersi subordinati alla legge, giacché nel campo loro riservato si pongono come fonte esclusiva, di primo grado, subordinata soltanto alle norme costituzionali. Pertanto, alla luce della giurisprudenza costituzionale, i regolamenti parlamentari non possono costituire né oggetto né parametro dei giudizi di legittimità costituzionale.

### Organizzazione interna delle camere

![[IMG_4731.jpg]]


