La questione nasce nel corso di un giudizio (a quo)
### Cosa deve fare il giudice quando viene sollevata dalle parti o quando ritiene di sollevarla? 
(Deve fare delle valutazioni) quali valutazioni deve fare? 
1. RILEVANZA
2. NON MANIFESTA INFONDATEZZA
3. INTERPRETAZIONE ADEGUATRICE

Che vuol dire “rilevanza”?
- che la questione riguarda una norma applicabile al giudizio.

==Non manifesta infondatezza==, che si dubita motivatamente della legittimità costituzionale della norma incriminata (cfr. art. 23 c. 2 l. 87/1953)
 
L'orientamento ormai prevalente della Corte costituzionale chiede al giudice di fare una valutazione ulteriore: quale? ==(Esperire un tentativo di esegesi conforme a costituzione)==.  INTERPRETAZIONE ADEGUATRICE


### Dopodiché cosa fa? (Deve redigere un’ordinanza di rimessione). 
Ordinanza con cui dispone l'immediata trasmissione degli atti alla C. Cost. e sospende il giudizio in corso (art. 2 c. 2 l. 87/1953)

Contenuto ordinanza:  
- Il thema decidendum, 
- il rilievo nella controversia 
- la norma oggetto della questione (disposizione che si assume viziata)
- norma parametro (disposizioni costituzionali che si assumono violate)

### Ordinanza che respinge l'eccezione di incostituzionalità
Deve essere adeguatamente motivata in punto di irrilevanza e manifesta infondatezza (art. 24 l. 87/1953). 
L'ordinanza non è impugnabile, ma l'eccezione può essere riproposta in ogni grado ulteriore del processo.

### Norme oggetto e norme parametro
Norma oggetto: legge o atto avente forza di legge di cui si deve giudicare la conformità al dettato costituzionale
- leggi ordinarie, sia statali che regionali (e province autonome Trento e Bolzano), approvate dal parlamento o dai Consigli regionali e promulgate dal Presidente della repubblica o dai Presidenti delle Regioni
- leggi costituzionali e di revisione costituzionale
- atti aventi forza di legge (decreto legislativo, dl, decreto legislativo di attuazione degli statuti speciali, DPR che proclama l'abrogazione di una legge a seguito di referendum abrogativo popolare ex 75 Cost., alcuni atti di ordinamenti provvisori o precedenti)

==Non sono sindacabili==:
- regolamenti parlamentari
- regolamenti della Corte costituzionale
- contratti collettivi di lavoro
- fonti comunitarie direttamente applicabili (es. regolamenti comunitari)
- regolamenti amministrativi


**Norme parametro** ((norma della costituzione che si assume violata))
- Costituzione
- norme di rango formalmente costituzionale (leggi costituzionali e leggi di revisione costituzionale approvate con lo speciale procedimento di cui all'art. 138 Cost.
- il parametro può essere ampliato nei casi di violazione in modo indiretto: caso delle ==norme interposte== (d.lgs. che violi i limiti della legge delega e quindi indirettamente l'art. 76 Cost., configurando il vizio di eccesso di delega - Ccost. 3/1957), ovvero legge che contrasti con legge di recepimento di un'intesa tra Stato e confessioni diverse dalla cattolica (violando indirettamente l'art. 8 c. 2 Cost.)
- il parametro può essere ==ristretto== per alcune norme: es. le leggi di revisione costituzionale che sono valutate con riferimento solo al rispetto del procedimento aggravato d cui all'art. 138 Cost. e i limiti dell'art. 139 (forma repubblicana e, secondo giurisprudenza costituzionale, i principi supremi dell'ordinamento e diritti inviolabili dell'uomo)


### Tipi di pronunce Corte costituzionale
### Quando pronuncia sentenza e quando pronuncia ordinanza? 
A norma dell'art. 18 l. 87/1953 la Corte ==giudica in via definitiva con sentenza==; gli altri provvedimenti di sua competenza sono invece adottati con ==ordinanza==. 
Di regola:
- ordinanze si limitano ad esaminare una questione superficialmente, spesso considerando solo i profili processuali
- sentenze effettuano un'analisi più approfondita sulla conformità o meno a Costituzione della norma censurata

Contro le decisioni della Corte non è ammessa impugnazione (137 c. 3 Cost.)

Ordinanze, differenziabili in tre tipologie:
1. ==Interlocutorie==: non decidono nel merito l questione di costituzionalità, ma restituiscono gli atti al giudice a quo al fine di compiere ulteriori attività e quindi risollevare la questione (ordinanze di restituzione degli atti al giudice a quo), ==come nel caso di ius superveniens== in cui il giudice è chiamato a valutare se, alla luce della nuova disciplina sopravvenuta nelle more del giudizio, la questione continui ad avere rilevanza o ==dispongono incombenti probatori== (ordinanze istruttorie) per acquisire una migliore conoscenza dei fatti che hanno portato al giudizio o in tema di notificazioni o dirette ad integrare il contraddittorio
2. ==Inammissibilità==, causa di ordine processuale che impedisce la decisione della questione nel merito
3. ==Manifesta infondatezza==: decisioni di merito che risolvono in via definitiva il giudizio, senza il bisogno di verifiche approfondite (casi di questione identica o analoga ad altra già decisa in precedenza con sentenza di rigetto o questione chiaramente priva di ogni fondatezza)

### Quali sono ipotesi di inammissibilità?
- Autorità rimettente non è un giudice
- è stato impugnato un atto che non ha forza di legge
- non è stato individuato un idoneo parametro di legittimità costituzionale
- la questione non è rilevante nel giudizio a quo
- il giudice non ha esperito il tentativo di interpretazione adeguatrice della legge impugnata
