Gli incombenti previsti dagli artt. da 183 a 185, che si svolgono nella prima udienza di comparizione/trattazione o all'esito di essa, implicano un primo esame delle questioni nel dovuto ordine logico, che è la sostanza della trattazione.

La trattazione della causa impone di porre le singole questioni nel dovuto ordine logico, dapprima individuandole (sul fondamento delle domande e delle eccezioni delle parti), poi vedendo quali devono essere affrontate per prime (vi sono questioni la cui decisione può condizionare lo svolgimento dell'istruzione).

Le questioni condizionanti sono in primo luogo quelle che concernono l'esistenza o meno dei requisiti (presupposti processuali e condizioni dell'azione) che hanno la caratteristica di condizionare il dovere del giudice di pronunciarsi sul merito della domanda.
Nel linguaggio del codice, le **questioni, pregiudiziali al merito**, perché investono il rito, vengono definite come "questioni attinenti alla giurisdizione, alla competenza e altre pregiudiziali" (ad es. legittimità processuale delle parti costituite o validità degli atti processuali).
> Esempi: difetto di legittimazione processuale (es. incapacità di una parte o difetto di potere rappresentativo)

Ad esse si affiancano le "**questioni preliminari di merito**" (187 c.2) e che essendo diverse dalle questioni pregiudiziali di merito (di cui all'art. 34, che devono essere definite con efficacia di giudicato), sono introdotte non da una vera e propria domanda, ma da un'eccezione in senso proprio (es. eccezione di prescrizione del diritto controverso o di pagamento l'avvenuta compensazione dei rapporti in causa), il cui accoglimento rende superfluo il giudizio sul merito del diritto fatto valere con la domanda della controparte.

Poiché la decisione di dette questioni condiziona lo svolgimento del processo, nel senso dell'alternativa tra la prosecuzione dell'istruzione o della necessità di arrestare subito il processo, e poiché il compito di decidere la causa spetta al collegio nelle cause elencate dall'art. 50-bis, mentre al giudice istruttore compete la sola attività di istruzione, si tratta di vedere come deve regolarsi quando sorgano questioni di questo tipo.

La soluzione che ha offerto il codice [art. 187] è una soluzione di compromesso, che consiste nell'==affidare al GI la valutazione provvisoria ed implicita==, sufficiente per stabilire se proseguire o meno nell'istruzione, ma al contempo di ==lasciare completamente impregiudicata per il collegio la decisione della questione stessa==.
- ==Se il GI ritiene che la questione pregiudiziale o preliminare debba essere decisa nel senso che sussista== (ad es. per difetto di competenza o di giurisdizione o di difetto della situazione sostanziale di merito) -> solo se la questione preliminare di merito o pregiudiziale di rito deve essere decisa in questo modo, precludendo la prosecuzione della trattazione e imponendo un'immediata definizione del giudizio -> ==è bene che la decisione sulla questione preliminare o pregiudiziale avvenga subito, naturalmente ad opera del collegio.== 
- Nell'altro caso, nulla impedisce che la decisione definitiva possa essere accantonata, nel senso di consentire al GI di proseguire il suo compito di completamento dell'istruzione, per lasciare la decisione della questione preliminare o pregiudiziale al momento in cui, terminata l'istruzione, il GI rimette la causa al collegio per la definitiva decisione nel merito.
La valutazione rimessa al GI è puramente provvisoria e non vincolante (anche perché soltanto implicita) e non intacca i poteri del collegio, né sminuisce i compiti dell'istruttore
==Il GI **può** (non deve) rimettere le parti al collegio affinché sia decisa separatamente una questione di merito avente carattere preliminare solo quando la decisione di essa può definire il giudizio==. Ma "può anche disporre che siano decise unitamente al merito"

Nelle cause da decidersi dal tribunale in competenza monocratica e in quelle da decidersi dal GdP, il problema è praticamente superato dall'identità dell'istruttore e dell'organo decidente nella stessa persona.
Con la precisazione che il giudice applicherà l'art. 187 c. 2 e 3, anche nelle cause che dovrà poi decidere come giudice monocratico, operando la sua scelta in base alle medesime considerazione, anche se poi - qualora si orienti a ritenere la questione idonea a definire il giudizio - non effettuerà la rimessione al collegio, ma la rimessione in decisione (ai termini degli artt. 281-quinquies e 281-sexies)

### L'ammissione dei mezzi di prova, le ordinanze istruttorie
Definito l'oggetto del giudizio e superate (o accantonate) le eventuali questioni preliminari di merito e pregiudiziali di rito, la programmazione del giudizio può cominciare a riferirsi al merito, ossia a quel giudizio sulla domanda che si sostanzia in una sintesi tra l'attività interpretativa delle norme (giudizio di diritto) e l'attività di verifica o riscontro tra accadimento storico di quei fatti come affermati dalle parti come costitutivi, modificativi, impeditivi o estintivi del diritto sostanziale che costituisce l'oggetto del processo (giudizio di fatto)

Mentre il giudizio di diritto non abbisogna dell'acquisizione di alcun elemento (jura novit curia), appare evidente che il programma del giudice si concentra sugli aspetti di fatto e cioè, da un lato, sulle allegazioni dei fatti e, dall'altro, sugli strumenti necessari per il riscontro della verità (mezzi di prova).

Quanto ai mezzi di prova, essi si distinguono tra prove precostituite (producono il loro effetto dimostrativo o di convincimento senza necessità di alcuna particolare attività all'infuori della loro offerta) e costituende (richiedono l'assunzione nel corso del processo, attività di esperimento o istruzione in senso stretto)

Il quesito che il giudice deve porsi, una volta individuati i fatti (costitutivi, impeditivi, modificativi o estintivi) allegati dalle parti, ed individuati i relativi mezzi di prova che possono suffragare la verità o non verità di tali fatti è quello di valutare la possibilità e l'utilità dell'eventuale ammissione.
- Possibilità nel senso di ammissibilità secondo le regole del codice civile (es. 2721-2726, che limitano l'ammissibilità delle prove testimoniali)
- Utilità nel senso che l'eventuale esito positivo della prova sarà rilevante per il giudizio. Si tratta di una valutazione di rilevanza della prova offerta

Dato che Anche rispetto alle questioni di ammissibilità e rilevanza dei mezzi di prova si pone un problema analogo a quello posto dalle questioni preliminari di merito e pregiudiziali di rito.
Infatti, poiché il compito del decidere spetta al collegio, mentre l'istruzione al GI, sorge il problema di come debba regolarsi quest'ultimo quando si trovi di fronte ad istanze di ammissione di mezzi di prova.

Il codice detta una soluzione imperniata sul potere del GI di decidere in modo provvisorio ed esplicito le questioni di ammissibilità o rilevanza dei mezzi di prova, ma restando inteso che questo non pregiudica l'integrità del potere decisorio del collegio.
- La pronuncia provvisoria si concreta in un'ordinanza, la cui caratteristica revocabilità e modificabiità (da parte sia dell'organo decidente che dello stesso GI) viene perfettamente incontro alle esigenze di questa situazione.
- Quanto al momento in cui avviene la pronuncia, ==il giudice provvede sulle richieste istruttorie con l'ordinanza di cui al 183 c. 4 al termine della prima udienza== 

- Tutti i provvedimenti del GI hanno la forma dell'ordinanza (177 c 1): "le ordinanze, comunque motivate, non possono mai pregiudicare la decisione della causa"
- Le ordinanze possono sempre essere modificate o revocate dal giudice che le ha pronunciate (177 c. 2)
- 183 c. 4: il Giudice ammette i mezzi di prova che ritiene ammissibili e rilevanti
- 178: Le parti, senza bisogno di impugnazione, possono proporre al collegio quando la causa è rimessa a questo a norma dell'art. 189 tutte le questioni risolte dal GI con ordinanza revocabile