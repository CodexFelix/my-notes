Un ulteriore possibile esito dell'udienza di prima comparizione delle parti, ==quando si tratti di controversia di competenza del tribunale avente ad oggetto diritti disponibili== è la pronuncia di una delle due ordinanze sommarie di definizione immediata del processo, introdotte dal D.lgs. 149/2022 negli artt. 183-ter e 183-quater.
Non si può affatto escludere che le ordinanze in questione possano essere richieste e pronunciate in un momento successivo a quello della chiusura dell'udienza di prima comparizione, nel corso del giudizio di primo grado.
### Ordinanza di accoglimento della domanda per manifesta fondatezza (183-ter)
Risponde a finalità di semplificazione processuale e di adattamento delle forme processuali alle esigenze di tutela, offrendo la possibilità alla parte attorea di optare per l'accoglimento immediato della sua domanda, in quanto manifestamente fondata, piuttosto che continuare il processo che ha instaurato fino alla pronuncia della sentenza, dunque fino ad ottenere la formazione del giudicato sostanziale. E' acquisizione comune, infatti, che la garanzia costituzionale della tutela giurisdizionale di cui all'art. 24 Cost. ==non implichi affatto per la parte la necessità di conseguire l'efficacia massima che questa tutela è in grado di assicurare, ossia il giudicato sostanziale di cui all'art. 2909 cc, ma ammetta anche== la possibilità che la stessa parte si accontenti di qualcosa di meno e di più limitato, come un ==provvedimento dotato di sola efficacia esecutiva==

> Nelle controversie di competenza del tribunale aventi ad oggetto diritti disponibile il giudice, ==su istanza di parte==, nel corso del giudizio di primo grado, può pronunciare ordinanza di accoglimento della domanda quando i fatti costitutivi sono provati e le difese della controparte appaiono manifestamente infondate.
> In caso di pluralità di domande, l'ordinanza può essere pronunciata solo se i presupposti ricorrono per tutte.
> L'ordinanza di accoglimento è ==provvisoriamente esecutiva==, è reclamabile ai sensi dell'art. 669-terdecies e non acquista efficacia di giudicato ai sensi dell'art. 2909 c.c., né la sua autorità può essere invocata in altri processi. Con la stessa ordinanza, il giudice liquida le spese di lite.
> L'ordinanza di cui al c. 2 se non è reclamata, o se il reclamo è respinto definisce il giudizio e non è ulteriormente impugnabile
> In caso di accoglimento del reclamo, il giudizio prosegue innanzi ad un magistrato diverso da quello che ha emesso l'ordinanza reclamata

La delimitazione  così ampia ne consente l'utilizzabilità non solo per il rito ordinario, ma anche per quello semplificato (281-decies ss.) e per i processi speciali (rito del lavoro, locatizio), purché ovviamente il giudizio abbia ad oggetto diritti disponibili (alienabili o rinunciabili; ad es. diritti patrimoniali in genere come il diritto di proprietà e di obbligazione. Si contrappongono ai diritti indisponibili - intrasmissibili o indisponibili)

Invece, i presupposti della pronuncia (prova sui fatti costitutivi e manifesta infondatezza delle difese esposte dal convenuto) orientano verso la formazione del convincimento giudiziale sulla manifesta fondatezza della domanda attorea in base ad una ==cognizione meramente sommaria dei fatti di causa, sia perché parziale, sia perché superficiale== (in quanto non acquisita all'esito dell'attività istruttoria).

Quanto alla natura dell'ordinanza e ai rimedi esperibili nei suoi confronti:
- l'ordinanza è provvisoriamente esecutiva, è reclamabile ai sensi dell'art. 669-terdecies e non acquista efficacia di giudicato
- se non reclamata definisce il giudizio e non è ulteriormente impugnabile
- Essa acquista immediata efficacia esecutiva, ma in quanto assunta sulla base di una cognizione sommaria del giudice non trasformabile in cognizione piena, non è destinato ad acquistare mai l'efficacia del giudicato sostanziale (2909 cc), né l'accertamento del diritto in esso contenuto potrà essere invocato in altri processi. Infine, sul processo in corso l'ordinanza in questione ha effetto - una volta divenuta definitiva (in quanto non reclamata in termini o a seguito del rigetto del reclamo proposto - di determinarne la chiusura immediata; ciò che giustifica anche la preventiva liquidazione delle spese

L'ordinanza di accoglimento si **differenzia dalle ordinanze anticipatorie di condanna** (186-bis, ter e quater), perché ==le manca la caratteristica fondamentale dell'anticipatorietà==, ossia di essere funzionale ad anticipare gli effetti della futura sentenza che sarà pronunciata all'esito del processo che prosegue.
- Rientra invece nella categoria dei ==provvedimenti sommari-provvisori-esecutivi==, che ricomprende provvedimenti adottati sulla base di una cognizione sommaria e destinati a produrre la sola efficacia esecutiva. Rimanendo inalterata la possibilità per le parti, anche dopo la sua pronuncia, di esercitare nuovamente l'azione di cognizione diretta a ottenere l'accertamento con efficacia di giudicato del diritto oggetto della tutela provvisoria e sommaria, sia su iniziativa dello stesso attore che del convenuto, naturalmente con azione di accertamento negativo.

L'ordinanza è impugnabile con il reclamo di cui all'art. 669-terdecies (ossia il reclamo esperibile nei confronti dei provvedimenti sommari cautelari). Il legislatore ha previsto tale rimedio solo avverso l'ordinanza di accoglimento e non anche quella di rigetto dell'istanza di pronuncia, non essendo quest'ultima, a differenza della prima, idonea a definire il processo.
- Il richiamo dell'art. 669-terdecies ne implica la sostanziale applicazione integrale, a cominciare dal ==termine per proporlo, e cioè 15 giorni dalla pronuncia dell'ordinanza in udienza ovvero dalla sua comunicazione o dalla sua notificazione== se avvenuta prima, e dalla ==competenza del giudice del reclamo, ossia il collegio==, in applicazione del c. 2 dell'art. 669-terdecies.
- L'impugnazione si differenzia dal reclamo cautelare quanto agli effetti dell'eventuale accoglimento: l'art. 183-ter c. 5 stabilisce infatti che ==in caso di accoglimento il giudizio prosegue davanti ad un magistrato diverso da quello che ha emesso l'ordinanza reclamata==. Ciò al fine di assicurare che il convincimento già espresso dal magistrato, che ha pronunciato l'ordinanza reclamata, sia inevitabilmente condizionato, nel proseguire il processo, dal convincimento già espresso attraverso la pronuncia dell'ordinanza reclamata.

### Ordinanza di immediato rigetto in caso di manifesta infondatezza o nullità per omissione o assoluta incertezza del petitum e causa petendi
Diversa la funzione (liberarsi quanto prima di domande giudiziali che appaiono manifestamente infondate o viziate, senza percorrere l'intero iter processuale) e la natura dell'altra ordinanza sommaria di definizione immediata del processo per 
- manifesta infondatezza: si ha un'ordinanza nel merito che si basa sulla manifesta infondatezza della domanda, sempre acquisita in base ad una cognizione meramente sommaria (perché superficiale) dei fatti costitutivi allegati dall'attore e delle contestazioni o delle allegazioni di fatti modificativi, impeditivi o estintivi da parte del convenuto
- vizio non sanato dell'editio actionis: provvedimento di rigetto in rito della domanda giudiziale proposta, che si basa sulla presenza di un vizio processuale non sanato, relativo all'editio actionis, ossia:
	- mancanza o incertezza dei requisiti di cui ai n. 3 e 4 art. 163, nonostante vi sia stato l'ordine di rinnovare o integrare la citazione (164 c. 5)

>1. Nelle controversie di competenza del tribunale che hanno ad oggetto diritti disponibili, il giudice, ==su istanza di parte==, nel corso del giudizio di primo grado, all'esito dell'udienza di cui all'articolo 183, può pronunciare ordinanza di rigetto della domanda quando questa ==è manifestamente infondata==, ovvero se ==è omesso o risulta assolutamente incerto il requisito di cui all'articolo 163, terzo comma, n. 3), e la nullità non è stata sanata== o se, emesso l'ordine di rinnovazione della citazione o di integrazione della domanda, ==persiste la mancanza dell'esposizione dei fatti di cui al numero 4)==, terzo comma del predetto articolo 163. In caso di pluralità di domande l'ordinanza può essere pronunciata solo se tali presupposti ricorrano per tutte. 
>2. L'ordinanza che accoglie l'istanza di cui al primo comma è ==reclamabile ai sensi dell'articolo 669-terdecies== e ==non acquista efficacia di giudicato ai sensi dell'articolo 2909== del codice civile, nè la sua autorità può essere invocata in altri processi. Con la stessa ordinanza il giudice liquida le spese di lite. 
>3. L'ordinanza di cui al secondo comma, se non è reclamata o se il reclamo è respinto, definisce il giudizio e non è ulteriormente impugnabile. 
>4. In caso di accoglimento del reclamo, il giudizio prosegue davanti a un magistrato diverso da quello che ha emesso l'ordinanza reclamata.


Anche l'ordinanza di rigetto è reclamabile ai sensi dell'art. 669-terdecies e non acquista efficacia di giudicato ai sensi dell'art. 2909 cc, né la sua autorità può essere invocata in altri processi.

Si tratta anche in questo caso di un provvedimento sommario provvisorio che, in quanto tale, non impedisce la riproposizione della domanda, sia laddove essa sia dichiarata manifestamente infondata, sia laddove sia stata rigettata in rito a causa della nullità della citazione per vizio dell'editio actionis non sanato.

