Documento è da un punto di vista generale ogni oggetto materiale idoneo a rappresentare o dare conoscenza di un fatto.
Il fatto di cui l'oggetto materiale o documento dà conoscenza può consistere nel fatto immediatamente rilevante (video che immortala la dinamica del sinistro) per il giudizio oppure in un fatto il cui rilievo è mediato (es. fotografia del veicolo prima del sinistro da cui emerge il cattivo stato delle gomme, che si assume essere stato causa del sinistro)

Generalmente il documento è uno scritto, ossia documento cartaceo contenente segni grafici in forma di parole, che rileva per il suo **contenuto intrinseco** (narrativo o dichiarativo) ma prima di tutto per la sua **provenienza** (**fatto estrinseco**, dell'avere quel soggetto compiuto la dichiarazione contenuta nel documento)
- Sul profilo del contenuto intrinseco, i documenti si distinguono a seconda del contenuto narrativo o dichiarativo e possono contenere sia ==dichiarazioni di scienza che dichiarazioni di volontà==
- Sul profilo estrinseco, il fatto della provenienza del pensiero espresso con le parole contenute in un determinato documento, l'individuazione dell'autore dello scritto è fondamentale per determinare il convincimento del giudice, dato il differente rilievo probatorio del documento a seconda del soggetto da cui proviene. A tal proposito, non sempre la materiale scrittura del documento è sufficiente per desumere l'autore dello scritto (ci si può servire di mezzi meccanici o si può scrivere dettando ad altri) L'ordinamento attribuisce notevole rilievo alla ==sottoscrizione== del documento (apposizione in calce del proprio nome o di una sigla, oppure la firma digitale in un documento informatico).
- La data colloca il documento nel tempo e nello spazio, ai fini della rilevanza del momento di formazione del documento

Per ottenere un maggior margine di sicurezza circa la provenienza del documento, rispetto a quello offerto dalla sottoscrizione pura e semplice, l'ordinamento si avvale di un altro più efficace strumento: l'==attestazione ufficiale da parte di soggetti qualificati== (notai e altri pubblici ufficiali espressamente autorizzati), a cui l'ordinamento spesso conferisce la funzione di attribuire al documento pubblica fede, ossia dare certezza ufficiale circa la provenienza dello scritto, ossia sul fatto estrinseco che le parole contenute nel documento sono state scritte o pronunciate da una determinata persona alla presenza del notaio o di altro pubblico ufficiale
- Mentre nella scrittura privata la provenienza risulta dalla sottoscrizione, nell'atto pubblico la provenienza è attestata dal pubblico ufficiale.

La nozione di atto pubblico appartiene alla terminologia corrente ed è utilizzata anche dal codice civile (2699). Il termine ha un significato non univoco, potendo con esso indicarsi sia il **contenente** (documento), sia il **contenuto** (l'atto giuridico contenuto nel documento)
- Il documento può assolvere, infatti, anche alla funzione di estrinsecare l'atto. La legge si serve dell'impostazione della forma scritta per favorire la predisposizione di una prova più sicura e facile, a cui viene attribuita maggiore fiducia. Ciò vale sia nei casi in cui la forma scritta è richiesta ad probationem, ma anche i casi in cui è richiesta ad substantiam (es 1350 cc), pur essendo evidente che anche in tali casi la maggior facilità di conseguire la possibilità di prova è superata dal fatto che il requisito della forma scritta investe la validità dell'atto

### Atto pubblico
Il codice si preoccupa di dare al giudice uno strumento di efficacia assoluta e indiscutibile circa la provenienza, ossia sull'estrinseco; mentre lascia al giudice la più ampia libertà di apprezzamento circa il contenuto intrinseco del documento.

2699: L'atto pubblico è il documento redatto con le richieste formalità da un notaio o da altro pubblico ufficiale autorizzato ad attribuirgli pubblica fede nel luogo dove l'atto è formato

Le richieste formalità e in particolare l'ambito territoriale in cui ha valore l'autorizzazione del notaio condizionano l'efficacia probatoria dell'atto; ove tali condizioni dovessero mancare, l'atto se sottoscritto dalle parti avrà valore di scrittura privata (2701 cc)

**Atto pubblico informatico** (introdotto dal D.lgs. 110/2010): possibilità che il notaio rediga atti pubblici in formato elettronico e possa sottoscriverli utilizzando la firma digitale, che dovrà apporre per ultimo dopo quella di tutti i soggetti intervenuti e sempre e solo in loro presenza (L. notarile). La formazione dell'atto pubblico con queste formalità consente la piena equiparazione della sua efficacia probatoria a quella dell'atto pubblico cartaceo.

**Efficacia probatoria dell'atto pubblico**: (2700) Fa piena prova, fino a querela di falso, della provenienza del documento dal pubblico ufficiale che lo ha formato, nonché delle dichiarazioni delle parti e degli altri fatti che il pubblico ufficiale attesta essere avvenuti in sua presenza o da loro compiuti.
- Piena prova: efficacia probatoria assoluta ed incondizionata, non lasciando alcun margine di valutazione al giudice (ha valore di prova legale). Questo vincolo viene a cessare soltanto per effetto dell'eventuale esito positivo della querela di falso (speciale procedimento che ha la funzione di risolvere eventuali contestazioni delle risultanze dell'atto pubblico)
- L'efficacia è piena limitatamente agli elementi estrinseci: provenienza del documento dal pubblico ufficiale che lo ha sottoscritto, data, luogo, tutto ciò che davanti al p.u. è stato detto e fatto. Il notaio raccoglie le dichiarazioni che sono proprie dei soggetti che ne sono i veri autori
- Quanto all'intrinseco, la valutazione circa la sua veridicità rientra nell'ampia e normale libera valutabilità del giudice (116 cpc) - ad es. circa la non veridicità dei fatti dichiarati davanti al notaio o la simulazione del negozio davanti a questi stipulato

### Scrittura privata e documento informatico (2702)
Il legislatore si preoccupa anche per questa di assicurare, limitatamente all'estrinseco, l'incontestabilità della piena prova (o prova legale).
Mancando l'attestazione del notaio o di altro p.u., la legge può contare solo sullo strumento meno sicuro dato dalla sottoscrizione dell'autore, che viene integrato con alcuni espedienti: il riconoscimento della sottoscrizione, o, in sua mancanza, riconoscimento tacito o autenticazione della sottoscrizione.
Quando insieme con la sottoscrizione ricorre uno di questi espedienti integrativi, il legislatore equipara l'efficacia probatoria della scrittura privata a quella dell'atto pubblico, limitatamente all'estrinseco, ossia alla provenienza delle dichiarazioni da chi ha sottoscritto la scrittura.

La scrittura privata fa ==piena prova fino a querela di falso== della provenienza delle dichiarazioni da chi l'ha sottoscritta, ==se== colui contro il quale la scrittura è prodotta ==ne riconosce la sottoscrizione, ovvero se questa è legalmente considerata come riconosciuta==
	- Per quanto concerne l'intrinseco, anche in questo caso esso è lasciato alla libera valutazione del giudice, che potrà valutarlo eventualmente ricorrendo a massime d'esperienza.
- Il **riconoscimento della sottoscrizione da parte di colui contro il quale la scrittura è prodotta** in giudizio trova il suo fondamento nella massima di esperienza secondo la quale nessuno dice o scrive cose contro i propri interessi se non sono vere
- L'**autenticazione della sottoscrizione da parte del PU** costituisce una situazione equiparata al riconoscimento espresso (2703: "si ha per riconosciuta la sottoscrizione autenticata dal notaio o altro PU a ciò autorizzata; l'autenticazione consiste nell'attestazione da parte del PU che la sottoscrizione è stata apposta in sua presenza, previo accertamento dell'identità della persona che sottoscrive"). Il d.lgs. 110/2010 ha ammesso l'autenticazione della sottoscrizione anche con modalità informatiche. A differenza di quanto avviene per l'atto pubblico, nella scrittura privata autenticata il PU non è autore dell'atto e non raccoglie le dichiarazioni, ma si limita ad integrare l'efficacia della sottoscrizione in calce allo scritto, attestandone la provenienza.
	- La scrittura privata con sottoscrizione autenticata è dunque equiparata sotto il profilo probatorio alla scrittura privata riconosciuta, il che significa che non occorre il riconoscimento della parte contro la quale la scrittura è prodotta in giudizio, la quale potrebbe contestarla solo a mezzo querela di falsa.
- **Riconoscimento implicito**: se la scrittura non è autenticata, la parte contro la quale è prodotta in giudizio non solo può ma ==deve disconoscerne la sottoscrizione==, è onerata di compiere tale disconoscimento, in mancanza del quale verrebbe a subire le conseguenze del riconoscimento tacito o presunto. (ipotesi in cui la scrittura è legalmente considerata come riconosciuta, 2702)
	- l'art. 214 cpc dispone che "colui contro il quale è prodotta una scrittura privata, se intende disconoscerla, ==è tenuto formalmente  a negare la propria scrittura o la propria sottoscrizione==".
	- Art. 215 cpc: la scrittura privata prodotta in giudizio si ha per riconosciuta: se la parte alla quale è attribuita o contro la quale è prodotta è ==contumace==, salva la disposizione dell'art. 293 c. 3 (il contumace che tardivamente si costituisce nel giudizio può disconoscere le scritture prodotte contro di lui nella prima udienza o termine assegnato dal G.I. Inoltre la parte rimasta contumace in primo grado può disconoscere nell'atto di appello la scrittura prodotta contro di lei in primo grado, perché l'efficacia probatoria si esplica fino al momento della decisione della causa in appello); ==oppure se la parte comparsa non disconosce o non dichiara di non conoscerla nella prima udienza o nella prima risposta successiva alla produzione==. Quando la scrittura è prodotta in copia autentica, il giudice può concedere un termine per deliberare alla parte che ne fa istanza nei modi di cui al n. 2 dello stesso articolo (nella prima udienza o risposta)
	- La tardività del disconoscimento non può essere rilevata d'ufficio dal giudice, ma va eccepita dalla parte che ha prodotto il documento

### Verificazione (216)
Se la parte gravata dall'onere del disconoscimento assolve tempestivamente a tale onere, ossia "disconosce formalmente" la scrittura o la sottoscrizione ad essa apposta, il codice riversa sulla parte che ha prodotto in giudizio lo scritto la responsabilità di scegliere tra due alternative: rinunciare ad avvalersi dello scritto disconosciuto o insistere per sostenere la provenienza, affrontando il rischio di un apposito giudizio. Tale giudizio si inserisce come un incidente nel giudizio principale ed ha un suo oggetto specifico (la verificazione della provenienza dello scritto), tanto che può essere proposto anche in via anonima

**Giudizio di verificazione** 
La parte che intende valersi della scrittura disconosciuta deve chiederne la verificazione, ==proponendo i mezzi di prova utili e producendo o indicando le scritture che possono servire di comparazione==.
L'istanza di verificazione può anche proporsi in via principale con citazione, quando la parte dimostri di avervi interesse; ma se il convenuto riconosce la scrittura le spese sono poste a carico dell'attore.
- L'interesse cui fa riferimento la norma è l'interesse ad agire (condizione di ogni azione) e deve sussistere non solo nel caso di proposizione in via autonoma di un giudizio ad hoc (interesse consistente nell'affermata possibilità di avvalersi della scrittura in eventuali futuri giudizi o anche come titolo per trascrizioni o iscrizioni) ma anche nel caso di proposizione incidentale (rilevanza della scrittura come prova nel processo principale)
- Il giudizio di verificazione è imperniato sulla comparazione con altre scritture di sicura provenienza dalla parte disconoscente (scritture già riconosciute o accertate giudizialmente)

Sull'istanza di verificazione ==pronuncia sempre il collegio (220)==, da intendersi come organo giudicante (che giudicherà in composizione monocratica o collegiale in relazione alla materia trattata e non nel senso che la causa sia di competenza del tribunale in composizione collegiale, non rientrando nelle ipotesi di cui all'art. 50-bis).
Se l'esito del giudizio è affermativo, la scrittura vale ad ogni effetto come se fosse stata riconosciuta (fa piena fede dell'estrinseco, ma non anche dell'intrinseco, ossia della verità delle dichiarazioni rese. Pertanto la sentenza di verificazione preclude la querela di falso soltanto in ordine all'autografia o alla sottoscrizione, ma non contro il contenuto ideologico della scrittura) e il disconoscente può essere condannato con la stessa sentenza a pena pecuniaria; se l'esito è negativo, la scrittura disconosciuta rimane ovviamente priva di ogni effetto probatorio.
- La previsione che il giudice decide con sentenza rileva al fine di stabilire la natura del giudizio di verificazione (l'opinione prevalente è nel senso che si tratti di un giudizio di accertamento dell'autenticità della scrittura)


Circa il tipo di sentenza adottabile dal giudice vi sono le seguenti ipotesi:
- se il giudizio di verificazione è stato proposto in via principale, la sentenza sarà definitiva;
- se è stato proposto in via incidentale
	- se la rimessione è stata parziale, la sentenza sarà non definitiva
	- se la rimessione è stata totale la sentenza potrà essere tanto definitiva (277) quanto  non definitiva (279) nel caso che il giudice ritenga la causa solo parzialmente matura per la decisione; in quest'ultimo caso il giudice dispone con separata ordinanza la prosecuzione dell'istruzione limitatamente alle domande in ordine alle quali non sia stata raggiunta la prova.


### Valore probatorio dei documenti informatici
Nel CAD (codice amministrazione digitale, Dlgs 82/2005) l'art. 20 c. 1-bis prevede che il "documento soddisfa il requisito della forma scritta e ==ha l'efficacia prevista dall'art. 2702 (della scrittura privata riconosciuta) quando vi è apposta una firma digitale, altro tipo di firma elettronica qualificata== o di firma avanzata o, comunque, è formato previa identificazione informatica del suo autore, attraverso un processo avente i requisiti previsti dall'AGID"
- In tutti gli altri casi, l'idoneità del documento informatico a soddisfare il requisito della forma scritta e il suo valore probatorio sono liberamente valutabili in giudizio, in relazione alle caratteristiche di sicurezza, integrità e immodificabilità
In caso di formazione del documento informatico, l'utilizzo del dispositivo di firma elettronica qualificata o digitale si presume riconducibile al titolare, salvo che questi dia prova contraria (20 c. 1-ter)
Inoltre, con riferimento all'efficacia probatoria delle riproduzioni di documenti informatici, l'art. 23-quater del CAD le equipara alle altre riproduzioni meccaniche, attribuendo loro l'efficacia di piena prova in giudizio dei fatti e delle cose in esse rappresentate, in mancanza di disconoscimento della conformità ad opera della controparte.
L'art. 23, tuttavia, al c. 1 aggiunge che le copie su supporto analogico di documento informatico, anche sottoscritto con firma elettronica avanzata, qualificata o digitale, hanno la stessa efficacia probatoria dell'originale da cui sono tratte se la loro conformità all'originale in tutte le sue componenti è attestata da PU a ciò autorizzato. 
- altrimenti hanno la stessa efficacia dell'originale se la loro conformità all'originale non è disconosciuta espressamente (c. 2)

### La data della scrittura privata e scritture private particolari

- La data certa della scrittura privata risulta dall'eventuale sua autenticazione da parte del PU: solo in questo caso, con l'autenticazione della sottoscrizione, esiste l'attestazione di un PU circa la sottoscrizione avvenuta in sua presenza; attestazione che, in quanto datata, dà ovviamente anche la data della sottoscrizione
- Nel caso la scrittura privata non sia autenticata, ma riconosciuta o verificata giudizialmente, la data della scrittura non è certa e opponibile anche ai terzi, se non in quanto vi siano altri elementi idonei a dare tale certezza, quali la ==registrazione della scrittura o la sopravvenuta morte o impossibilità fisica del sottoscrittore o la riproduzione della scrittura in un atto pubblico o comunque un evento tale da rendere certi circa l'anteriorità della formazione del documento== (2704 cc)


La legge detta con riguardo ad alcune scritture private regole specifiche, in ragione della particolarità:
- il telegramma: l'art. 2706 cc stabilisce una generale presunzione di conformità della riproduzione all'originale, salvo prova contraria che può essere fornita con ogni mezzo, anche indiziario; il telegramma ha l'efficacia probatoria della scrittura privata oltre che in caso di sottoscrizione dell'originale del mittente, anche quando il mittente abbia consegnato detto originale o lo abbia fatto consegnare all'ufficio senza sottoscriverlo.
- l'art. 2707 cc cc prevede l'efficacia probatoria contro chi li ha scritti delle carte e dei registri domestici, quando enunciano espressamente un pagamento ricevuto o contengano l'espressa menzione che l'annotazione è stata fatta per supplire all'assenza di titolo in favore di chi è indicato come creditore.
- Le scritture contabili delle imprese soggette a registrazione fanno piena prova contro il loro autore.
	- l'art. 2709 cc aggiunge che chi vuole trarne profitto non può scinderne il contenuto
	- 2710 prevede inoltre che eccezionalmente possono fornire prova anche a favore del loro autore, purché si tratti di libri vidimati e bollati a norma di legge e. regolarmente tenuti e limitatamente ai rapporti tra imprenditori inerenti l'esercizio dell'impresa 
