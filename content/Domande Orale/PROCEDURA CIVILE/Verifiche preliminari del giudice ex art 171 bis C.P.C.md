Alla scadenza del termine indicato dall'art. 166 per la costituzione del convenuto, il ==giudice, nei successivi 15 giorni==, effettua le verifiche preliminari di cui si occupa l'art. 171-bis.
Egli verifica d'ufficio la regolare costituzione del giudizio dal punto di vista del contraddittorio fra le parti e pronuncia quando occorre i provvedimenti previsti dagli artt. 102 c. 2, 164 cc. 2, 3 5 e 6; 167 c. 2 e 3; 171 c. 3; 182; 269 c. 2; 291 e 292

Ne deriva che all'esito della verifica d'ufficio della corretta instaurazione del contraddittorio, il giudice, se rileva un vizio che attiene a questo profilo, deve adottare i provvedimenti conseguenti, ossia:
- 102 c. 2 ai fini dell'integrazione del contraddittorio nei confronti del litisconsorte necessario pretermesso
- 107: chiamata in causa di un terzo ove ritenga la causa comune anche al terzo
- 164: sanatoria della nullità della citazione, a seconda che la nullità riguardi la vocatio in jus o l'editio actionis
- 167: (c. 2) ==integrazione dell'eventuale domanda riconvenzionale== proposta, ove nulla per assoluta incertezza dell'oggetto (petitum) o del titolo (causa petendi), e, dall'altro, (c.3) l'autorizzazione dello stesso convenuto a ==chiamare in causa il terzo== ex art. 106 e lo ==spostamento dell'udienza di prima comparazione== e trattazione ai sensi dell'art. 269 c. 2 per consentirgli di farlo nel rispetto dei termini minimi a difesa di cui all'art. 163-bis
- 171 c. 3: dichiarazione di contumacia della parte che non si sia costituita nel termine stabilito dall'art. 166
- 182: invito del giudice a completare o ==mettere in regola gli atti o i documenti che riconosce difettosi== (c. 1), es. versamento del contributo unificato, oppure in caso di ==mancanza della procura al difensore o di difetto di rappresentanza, assistenza o autorizzazione==, l'assegnazione alla parte di un termine perentorio per sanare il vizio
- 291 e 292: rinvio della notificazione in caso di ==mancata costituzione del convenuto e rilievo da parte del giudice di una nullità nella notificazione== della citazione, e l'individuazione degli atti da notificare personalmente alla parte contumace.

L'obiettivo che il legislatore si prefigge con questa previsione è evidente: consentire al giudice di effettuare immediatamente dopo la scadenza del termine di costituzione del convenuto (166) e prima dell'udienza di comparizione delle parti (183) il controllo sulla regolare instaurazione del giudizio ai fini del rispetto del contraddittorio delle parti.

Dall'effettuazione delle verifiche preliminari potrebbe emergere anche la necessità di spostare ad altra data la prima udienza di cui all'art. 183. In questo caso, come prevede l'art. 171-bis c. 2, il giudice, se necessario fissa una nuova udienza per la comparizione delle parti, rispetto alla quale decorrono i termini dell'art. 171-ter per lo scambio delle memorie integrative.
E' in ogni caso previsto che, anche laddove invece non vi sia bisogno di fissare una nuova udienza, il giudice possa confermare l'udienza già fissata nell'atto di citazione o anche differirla per esigenze organizzative fino ad un massimo di 45 giorni; anche in questo caso dalla data del differimento dell'udienza decorrono i termini per lo scambio fra le parti delle memorie integrative (171-ter)
Sia che il giudice confermi la data dell'udienza indicata nell'atto di citazione, sia che la differisca, il relativo decreto va comunicato alle parti costituite a cura della cancelleria, proprio per consentir loro di venire a conoscenza sia delle determinazioni giudiziali, sia della nuova data d'udienza e della conseguente decorrenza dei termini a ritroso dell'at. 171-ter.


Nel corso delle verifiche preliminari, ==il giudice può anche== ==indicare alle parti eventuali questioni rilevabili d'ufficio delle quali ritiene opportuna la trattazione==, ==anche con riguardo alle condizioni di procedibilità della domanda== e alla sussistenza dei ==presupposti per procedere con rito semplificato==. (171-bis c. 1) Tali questioni sono trattate dalle parti nelle memorie integrative (171-ter)
- Il riferimento è all'eventualità che il giudice, basandosi sugli atti introduttivi delle parti, ritenga opportuno indicare alle parti alcune questioni rilevabili d'ufficio (==es. eccezione di rito o di merito rilevabile anche d'ufficio==) o l'insussistenza delle condizioni di procedibilità della domanda (==es. il preventivo espletamento della procedura di mediazione o negoziazione assistita==, quando sia previsto come condizione di procedibilità) o infine i presupposti per la trattazione della controversia con le forme del procedimento semplificato di cognizione e di conseguenza l'esigenza di disporre il mutamento del rito da ordinario in semplificato (183-bis). 
- L'obiettivo che il legislatore si prefigge nel prevedere che tali questioni siano immediatamente evidenziate dal giudice nel decreto di cui al 171-bis è quello di consentire che sulle stesse le parti possano esercitare il loro diritto al contraddittorio attraverso lo scambio delle memorie integrative di cui all'art. 171-ter. Le parti potranno effettuare tale scambio di memorie subito dopo l'espletamento delle verifiche preliminari giudiziali.


### Memorie integrative (171-ter)
Alle verifiche compiute dal giudice ai sensi dell'art. 171-bis potrà seguire lo scambio fra le parti delle memorie integrative di cui all'art. 171-ter.
Tali memorie hanno lo scopo di definire prima dell'udienza di cui all'art. 183 cpc il quod decidendum e il quod probandum oggetto del giudizio. Questo per consentire al giudice di organizzare al meglio già alla prima udienza - di fronte ad un quadro allegativo e probatorio tendenzialmente definitivo - l'attività processuale, per pervenire al più presto alla decisione senza bisogno di ulteriori rinvii **(definire il quod decidendum e probandum)**.

A differenza di quanto previsto dal previgente 183 c. 6, la locuzione "se richiesto il giudice concede" è stata sostituita dalla facoltà incondizionata =="le parti possono", da ciò derivando che il deposito delle memorie integrative costituisce una facoltà delle parti e non necessità di un apposito provvedimento autorizzativo del giudice==

Per il resto le tre memorie previste dal nuovo art. 171-ter ricalcano quelle previste dal vecchio art. 183 c. 6

**La prima memoria integrativa va depositata almeno 40 giorni prima dell'udienza** di cui all'art. 183 - il termine è previsto a pena di decadenza, con la conseguenza che si tratta di attività non più suscettibili di essere compiute (==barriera preclusiva== per tutte le parti che matura nel corso della fase introduttiva del processo, dopo quella già prevista dall'art. 167 per il solo convenuto):
- **proporre le domande e le eccezioni** che sono conseguenza della domanda riconvenzionale o delle eccezioni proposte dal convenuto o dal terzo;
	- va evidenziato che ovviamente solo l'attore può proporre domande o eccezioni consequenziali alle difese del convenuto, difese che l'attore ha potuto conoscere con l'esame della comparsa di risposta
	- Se il convenuto ha proposto domande riconvenzionali, l'attore può proporre non soltanto eccezioni volte a paralizzarle, ma anche ulteriori controdomande (reconventio reconventionis) che potrebbero implicare anche allegazione di fatti nuovi. Questo vale anche con riguardo alle controdomande, la cui esigenza emerge dalle eccezioni proposte dal convenuto
	- Va aggiunto, in termini generali, che ==proporre domande o eccezioni significa allargare l'oggetto del processo== con l'allegazione, a seconda dei casi, di nuovi fatti costitutivi, oppure estintivi, modificativi o impeditivi (==mutatio libelli==)
- precisare o modificare le domande, eccezioni e conclusioni già proposte
	- Precisare significa soltanto rettificare (senza mutare i fatti principali allegati) la portata delle domande, con riguardo al medesimo petitum (es. preciso che quel certo immobile, di cui ho chiesto il rilascio, comprende anche un certo locale prima non menzionato) e la stessa causa petendi (preciso che al contratto, a cui mi ero riferito, erano state aggiunte con documento successivo altre clausole in forza delle quali quantifico la mia richiesta in una somma maggiore di quella che avevo indicato). Se invece si mutasse il petitum o la causa petendi o entrambi, si darebbe luogo ad una proposizione di una domanda nuova, il cui divieto è palesemente implicito nella norma in discorso e d'altra parte non meno palesemente imposto dalle esigenze del contraddittorio.
	- **Distinzione tra precisare e modificare**: mentre con la precisazione non si allarga l'ambito del giudizio postulato, ciò avviene ==con la modificazione quando è fondata su allegazione di fatti principali nuovi, sebbene nell'ambito di petitum e causa petendi invariati.== 
	- Le Sezioni Unite della Cassazione (2015) hanno rilevato che la modificazione della domanda (dunque l'emendatio libelli) può riguardare anche uno o entrambi gli elementi identificativi della stessa domanda sul piano oggettivo (petitum e causa petendi), sempre però che la domanda così modificata risulti strettamente connessa alla vicenda sostanziale oggetto del giudizio. Ad es. va qualificata come emendatio e non come mutatio la modifica dell'iniziale domanda di esecuzione dell'obbligo di concludere un contratto definitivo (ex 2932 cc) in domanda di accertamento dell'avvenuto effetto traslativo
	- La precisazione o modificazione delle domande, eccezioni e conclusioni, implica oltre che la possibilità di allegare fatti diversi, ==anche quella di contestare i fatti ex adverso allegati==. Ciò al fine di evitare che tali fatti siano da considerare pacifici e di conseguenza idonei (in base all'art. 115 cpc) ad essere assunti in decisione dal giudice senza bisogno di essere sottoposti ad istruzione probatoria
- con la stessa memoria ==l'attore può chiedere di essere autorizzato a chiamare in causa un terzo (106 e 269 c. 3) se l'esigenza è sorta a seguito delle difese svolte dal convenuto nella comparsa di risposta==. Ciò ovviamente sempre che il convenuto si sia costituito in termini (mentre nel caso di mancata costituzione del convenuto in termini, questi è incorso nelle preclusioni di cui all'art. 167 e quindi le esigenze difensive per l'attore non possono più sorgere).

**SECONDA MEMORIA INTEGRATIVA** (entro 20 gg prima dell'udienza) - **Preclusioni istruttorie**
- Replicare alle domande e alle eccezioni nuove o modificate dalle altre parti, 
- proporre eccezioni che sono conseguenza delle domande nuove da queste formulate nella memoria di cui al numero 1), 
- nonché ==indicare i mezzi di prova ed effettuare le produzioni documentali== sia con riferimento ai fatti allegati negli atti introduttivi, sia con riferimento agli eventuali fatti nuovi allegati nella prima o seconda memoria integrativa
> La scadenza del termine per la seconda memoria - 20 gg prima dell'udienza - matura un'ulteriore ==barriera preclusiva==, anch'essa per tutte le parti, che attiene all'indicazione dei mezzi di prova e alla produzione dei documenti probatori


**TERZA MEMORIA INTEGRATIVA** (almeno 10 gg prima) - per replicare alle eccezioni nuove formulate nella seconda memoria e indicare prove contrarie rispetto alle prove e ai documenti indicati dalle altre parti nella seconda memoria. (ulteriore barriera preclusiva per queste attività)


Scaduti i termini indicati dall'art. 171-ter, decorrenti a ritroso dall'udienza di cui al 183, ==risulta individuato in maniera tendenzialmente definitiva il quod decidendum e probandum oggetto del giudizio==.  Di conseguenza, si chiudono per entrambe le parti le barriere preclusive che concernono le allegazioni, con la loro portata individuatrice dell'oggetto del processo, le contestazioni dei fatti ex adverso allegati e le istanze probatorie o produzioni documentali.

Le preclusioni dunque si snodano:
- nel **divieto fin dall'inizio di domande totalmente nuove**, salvo che esse non dipendano dalle difese della controparte (domande riconvenzionali): esse sono proponibili solo con la prima memoria integrativa
- **divieto di chiamare in causa terzi** dopo la comparsa di risposta del convenuto, salvo che l'esigenza non sorga dalle difese della controparte e in tal caso la chiamata del terzo può essere avanzata entro la prima memoria integrativa
- **possibilità di precisare e modificare con la prima memoria integrativa le domande**, eccezioni e conclusioni già formulate negli atti introduttivi
- nella possibilità di proporre con la seconda memoria integrativa **eccezioni nuove conseguenti alle domande nuove** formulate dalla controparte nella prima memoria integrativa
- nella possibilità di **contestare con la prima memoria integrativa i fatti ex adverso allegati** negli atti introduttivi; nella seconda i fatti oggetto delle domande e eccezioni nuove o modificate dalla controparte; con la terza memoria i fatti allegati a sostegno delle eccezioni nuove proposte con la seconda memoria
- nella possibilità di avanzare **istanze probatorie o produrre documenti probatori fino alla seconda memoria integrativa**, salvo che non si tratti di prove contrarie a quelle di controparte, ancora proponibili con la terza memoria


Non si tratta tuttavia di barriere insuperabili. Anche dopo la scadenza dei termini per le memorie integrative, infatti, sono ancora consentite le nuove allegazioni (e anche le nuove domande e le nuove prove) rese necessarie dalle modificazioni normative sopravvenute in corso di giudizio (jus superveniens) o da fatti sopravvenuti (compresi quelli anteriori, ma divenuti rilevanti per effetto di norme successive). 
Va infine ricordato che la parte incorsa nelle preclusioni del giudizio di primo grado per causa a lei non imputabile potrà essere rimessa in termini ai sensi dell'art. 153 c. 2


