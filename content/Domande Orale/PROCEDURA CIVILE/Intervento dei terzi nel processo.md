Tra le attività che concernono genericamente l'instaurazione del contraddittorio vanno incluse anche quelle attraverso cui si realizza l'intervento dei terzi nel processo e che, in quanto di regola si verificano prima o nel corso dell'istruzione sono disciplinate nell'ultima sezione (IV) del capo (secondo) dedicato all'istruzione.

L'intervento è il meccanismo mediante il quale un terzo entra spontaneamente o viene fatto entrare in un processo già pendente tra altre parati.
Il terzo per il solo fatto di essere intervenuto o essere stato fatto intervenire acquista la qualità di parte, anche se poi, in sede di decisione delle questioni di cui all'art. 272, si accerta che egli non era titolare dell'azione proposta mediante intervento o che non era legittimato passivo alla chiamata in giudizio e quindi in difetto delle condizioni di ammissibilità dell'intervento.

L'intervento spontaneo (105) o la chiamata in giudizio del terzo (106-107) comporta la proposizione di una domanda giudiziale diversa da quella originaria, pur se ad essa oggettivamente connessa, provocando normalmente un ampliamento dell'oggetto del processo. Questo determina un fenomeno di pluralità delle parti o di litisconsorzio successivo, il quale può essere necessario (102) o facoltativo (103)

> La rif. Cartabia, avendo anticipato i termini per la delimitazione del thema decidendum e del thema probandum prima dell'udienza di prima comparizione, è intervenuta a modificare anche i termini per l'intervento volontario nel processo e per la chiamata di terzi ad istanza dell'attore ovvero ad istanza del convenuto. Non è stato modificato il termine entro cui il convenuto può, a pena di decadenza, chiedere l'autorizzazione alla chiamata in causa del terzo, ma il giudice dovrà provvedervi in sede di verifiche preliminari (171-bis). In tal caso la suddetta disposizione prevede che il giudice, se necessario, fissa al nuova udienza per la comparizione delle parti, rispetto alla quale decorrono i termini indicati dall'art. 171-ter (termini a ritroso per le memorie integrative).

### Intervento volontario (267)
Con esso il terzo esercita (salvo il caso di intervento adesivo dipendente) un'azione distinta da quella che già costituisce oggetto del giudizio, ancorché connessa con questa sotto il profilo oggettivo.

Per l'esercizio di questa azione, in quanto avviene in un processo già pendente e nei confronti di soggetti già presenti nel processo stesso, non occorre un atto di citazione, dei quali sarebbero superflui la vocatio in jus e tutti quegli elementi che attengono all'introduzione del processo, compresa la notificazione. E' perciò sufficiente un atto formalmente analogo a quello con cui entra nel processo il convenuto: ==una comparsa==. Tenendo presente però che, mentre il convenuto è già parte nel processo prima di presentare la comparsa (costituendosi con la comparsa acquista solo la presenza attiva, ma potrebbe anche non costituirsi e restare contumace), per l'interveniente volontario, appunto perché volontario, la presenza nel processo non può che essere attiva. 
Pertanto non v'è motivo per non far coincidere il momento dell'ingresso formale (e del relativo acquisto della qualità di parte) col momento della costituzione, che come sempre si attua con il deposito del fascicolo.

>1. Per intervenire nel processo a norma dell'articolo 105, il terzo deve costituirsi depositando una comparsa formata a norma dell'articolo 167 con i documenti e la procura. 
>2. Il cancelliere dà notizia dell'intervento alle altre parti

La comunicazione, che avverrà con le forme di legge (136 cpc - con biglietto di cancelleria o telematica), è funzionale a consentire alle parti di esercitare il proprio diritto di difesa nei confronti del terzo interventore.

Quanto al momento entro cui l'intervento volontario può essere utilmente effettuato, l'art. 268 dispone che l'intervento può aver luogo sino al momento in cui il giudice fissa l'udienza di rimessione della causa in decisione. 
- la rif. Cartabia ha esteso il termine di intervento, che prima della riforma poteva avvenire fino a che non venivano precisate le conclusioni
Poiché l'intervento del terzo non deve essere causa di rallentamento del processo, il terzo subisce le preclusioni già verificatesi a carico delle altre parti: "non può compiere atti che non sono più consentiti ad alcuna altra parte" (268 c. 2 cpc)
- Di conseguenza il terzo, sebbene potrebbe intervenire come interventore principale e litisconsortile, proponendo domande proprie, fino al momento della fissazione dell'udienza di rimessione in decisione della causa, ==di fatto, dopo che sono maturate le preclusioni per l'attività allegativa delle parti originarie== (dunque ==dopo la scadenza del termine per la prima memoria integrativa ex 171-ter==), può intervenire solo ==come interventore adesivo dipendente== (105 c. 2), cioè solo per sostenere le ragioni di una delle parti e non per proporre domande proprie. Anche in questo caso, se si costituisse dopo la scadenza del termine per la seconda memoria integrativa ex 171.ter, verrebbe a subire la preclusione relativa all'indicazione relativa all'indicazione di nuovi mezzi di prova e di nuovi documenti probatori; perciò l'intervento del terzo verrebbe considerato tardivo e praticamente limitato ai casi di intervento adesivo dipendente o del co-legittimato all'azione e comunque con conseguenze che pregiudicano le sue possibilità di difesa, specialmente sotto il profilo delle iniziative istruttorie.
- ==Fa eccezione il caso in cui il terzo "comparisca volontariamente per l'integrazione necessaria del contraddittorio", ossia nel caso in cui l'intervento costituisca strumento per sanare il vizio di non corretta attuazione del litisconsorzio necessario ex art. 102==

### Intervento coatto
E' tale nel senso che il terzo entra nel processo perché citato ad istanza di parte o per ordine del giudice.
L'interveniente viene fatto entrare non spontaneamente nel processo, esattamente come un convenuto, ossia a mezzo di un atto di citazione. La notificazione di quest'atto di citazione gli attribuisce la qualità di parte nel processo, nel quale egli potrebbe restare contumace Ma, ancora, come un convenuto egli può tuttavia anche partecipare attivamente al processo, mediante la costituzione.

Le ragioni più frequenti per cui il convenuto chiama in causa un terzo sono la pretesa di essere da lui garantito in caso di soccombenza o addirittura la pretesa che il terzo (e non il convenuto) sia il titolare passivo del rapporto sostanziale e che quindi al terzo spetti la legittimazione passiva. Per quest'ultima ipotesi, la Cassazione suole affermare che ciò basta perché si verifichi l'estensione automatica della domanda al terzo anche se l'attore non ne abbia fatto specifica richiesta; negli altri atti, invece, è necessaria la proposizione di una domanda.

- Se l'intervento avviene ad istanza di parte, il terzo deve essere posto in condizione di poter partecipare al processo senza subire preclusioni, ossia fin dall'inizio del processo e col rispetto dei termini a comparire (163-bis). Questo implica la necessità che la prima udienza venga differita o che venga fissata allo scopo un'altra udienza dopo la prima e che il terzo venga così citato per l'udienza differita o fissata. "Alla chiamata di un terzo nel processo a norma dell'art. 106, la parte provvede (ossia ha l'onere di provvedere) mediante citazione a comparire nell'udienza fissata dal giudice istruttore ai sensi del presente articolo, osservando i termini dell'art. 163-bis" (269 c. 1)
- ==Se la parte che intenda chiamare il terzo è il convenuto, questi "deve a pena di decadenza farne dichiarazione nella comparsa di risposta== e contestualmente ==chiedere al giudice istruttore lo spostamento della prima udienza== allo scopo di consentire la citazione del terzo nel rispetto dei termini di cui al 163-bis." Il GI nel termine previsto dall'art. 171-bis (verifiche preliminari, entro 15 gg dalla scadenza del termine x costituzione convenuto), provvede con decreto a fissare la data della nuova udienza. Il decreto è comunicato dal cancelliere alle parti costituite
	- Alla fissazione della nuova udienza il giudice procede solo ove lo ritenga opportuno. Le Sezioni Unite hanno rilevato, infatti, che in tema di chiamata di un terzo nel processo su istanza di parte, al di fuori delle ipotesi di litisconsorzio necessario (102 cpc) è discrezionale il provvedimento del giudice di fissazione di una nuova udienza per consentire la citazione del terzo, tempestivamente chiesta dal convenuto ai sensi dell'art. 269, potendo il giudice respingere la richiesta di chiamare in causa il terzo (non litisconsorte necessario) per ragioni di economia processuale
- ==Se richiedente è l'attore==, la chiamata del terzo è possibile se l'interesse alla chiamata sia sorto dalle difese svolte dal convenuto nella comparsa di risposta (quindi ==a pena di decadenza mediante la prima memoria integrativa, 171-ter n. 1==) e previa autorizzazione del giudice istruttore che implica la valutazione circa la comunanza di cause e circa la derivazione dalle difese del convenuto dell'interesse a chiamare in causa il terzo. In questo caso, la richiesta di fissazione di un'udienza per la citazione del terzo, in quanto risulta necessaria dopo il deposito della comparsa di risposta, non può avvenire che alla prima udienza, con conseguente ==necessità della fissazione di un'altra successiva udienza== (183 c. 2)
	- Quanto alle preclusioni per le parti già costituite, l'art. 269 c. 5 dispone che mentre "==restano ferme le preclusioni maturate anteriormente alla chiamata in causa del terzo... i termini indicati dall'art. 171-ter decorrono nuovamente rispetto alla nuova udienza fissata per la citazione del terzo==". Vale a dire che, sebbene rimangano ferme per le parti le preclusioni già maturate, per consentire loro di esercitare il diritto di difesa nei confronti dell'attività svolta dal terzo chiamato nella sua comparsa di costituzione si avrà, invece, una sorta di riapertura dei termini di cui all'art. 171-ter calcolati a ritroso dalla nuova udienza fissata per la citazione del terzo. Peraltro, non si può affatto escludere che il compimento delle attività difensive con quelle svolte dal terzo chiamato implichi anche integrazioni o modifiche alle attività già precluse per le parti (ad es. la riformulazione di eccezioni già avanzate o l'integrazione delle istanze probatorie). In questo caso, le stesse parti possono essere rimesse in termini rispetto alle preclusioni per loro già maturate (quanto alle difese svolte dal terzo).
	- L'atto con cui viene citato il terzo va depositato nel suo originale nel termine di costituzione dell'attore (il chiamante è attore rispetto al terzo chiamato) - ma il termine in questo caso ==non è perentorio==. Il terzo citato può costituirsi con le modalità proprie del convenuto, a norma dell'art. 166 (in mancanza sarà contumace).


**Intervento coatto per ordine del giudice** (270): 
>1. La chiamata di un terzo nel processo a norma dell'art. 107 può essere ordinata in ogni momento dal giudice istruttore per una udienza che all'uopo egli fissa. 
>2. Se nessuna delle parti provvede alla citazione del terzo, il giudice istruttore dispone con ordinanza non impugnabile la cancellazione della causa dal ruolo.

- Il codice non pone precisi limiti temporali all'esercizio di questo potere, nell'ambito della fase istruttoria. E' peraltro logico che l'esigenza del rilievo non possa manifestarsi se non dopo la scadenza dei termini per la chiamata ad istanza di parte.
- La chiamata in causa iussu iudicis è un potere esclusivo e discrezionale del giudice, pertanto il mancato uso non può essere motivo di impugnazione
- Il provvedimento ha la forma dell''ordinanza revocabile e modificabile, sottoposta al normale controllo del collegio
- L'ordine non è rivolto al terzo, ma alle parti già costituite e presenti nel processo, Più precisamente la parte che ha interesse ad evitare la cancellazione della causa dal ruolo. Il meccanismo è quello della citazione ad opera di una delle parti (la c.d. parte più diligente) ex 270 c. 2 La Cassazione tende a considerare il termine di chiamata come ordinatorio e a ritenere che, se alla mancata ottemperanza all'ordine del giudice non abbia fatto seguito il provvedimento di cancellazione, vi sia stata un'implicita revoca dell'ordine


Il terzo così chiamato potrà poi restare contumace oppure costituirsi (171). Se vuole costituirsi, al terzo si applicano con riferimento all'udienza per la quale è citato, le disposizioni degli artt. 166, 167 c. 1 e 171-ter. Se il terzo intenda a sua volta chiamare in causa un altro terzo deve farne dichiarazione a pena di decadenza nella comparsa di risposta ed essere poi autorizzato dal giudice a norma dell'art. 269 c .3

### Risoluzione delle questioni relative all'intervento
Le modalità dell'intervento prescindono dalle ragioni di connessione che fondano la legittimazione del terzo ad intervenire o essere chiamato nel processo, a norma degli artt. 105, 106, 107.  Questo perché l'intervento può di fatto verificarsi anche indipendentemente dall'esistenza di quelle ragioni.

Nessuno può impedire ad un terzo di intervenire in un processo a norma del 267 cpc, o ad una parte di chiamare un terzo nei modi di cui al 269, anche in palese assenza delle ragioni di connessione (di cui agli art. 105 o 106, salvi i casi in cui occorre la previa autorizzazione). Così come più in generale nessuno può impedire ad un soggetto di proporre una domanda nonostante il difetto di legittimazione attiva o passiva.

Tuttavia è possibile un controllo immediato, o comunque anticipato sulla specifica legittimazione del terzo intervenuto o chiamato? 
Secondo l'art. 272 cpc, le questioni relative all'intervento sono decise dal collegio insieme col merito, salvo che il GI disponga a norma dall'art. 187 c. 2
- La norma pone delle perplessità dato che prevede il sorgere, non già di questioni pregiudiziali di rito (previste al 187 c. 3), ma di preliminari di merito.
- Ratio della norma è quella di far sì che le questioni relative al controllo della legittimazione ad intervenire o chiamare in causa terzi siano affrontate dal giudice al momento in cui viene ad esso rimessa la causa per la decisione e non al momento dell'intervento. Si è voluto così evitare di rallentare il giudizio per decidere le questioni relative all'intervento
- La norma, mentre nella prima parte enuncia la volontà che non si abbia a ritardare il processo per decidere la questione sull'intervento, nella seconda parte fa salva solo l'ipotesi che la questione sull'intervento sia decisiva per l'intero giudizio sul merito. Il controllo da parte dell'organo decidente concerne tutte le possibili questioni; nel caso di intervento jussu judicis sia la questione relativa alla comunanza di causa, sia quella relativa all'opportunità dell'ordine. L'esito negativo del controllo potrà dar luogo ad un provvedimento di estromessione e/o di scissione
- Alcuni problemi possono sorgere in riferimento al 269 c. 3, che richiede l'autorizzazione del giudice per la chiamata del terzo ad opera dell'attore, il quale assume che le ragioni della chiamata conseguano alle difese svolte dal convenuto; autorizzazione richiesta anche dall'art. 271 per il terzo che intenda a sua volta chiamare un altro soggetto
