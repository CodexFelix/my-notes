- Art. 1 cpc: la giurisdizione civile, salvo speciali disposizioni di legge, è esercitata dai giudici ordinari, secondo le norme del presente codice 
- 102 Cost.: la funzione giurisdizionale è esercitata da magistrati ordinari istituiti e regolati dalle norme sull'ordinamento giudiziario. 

- L'attribuzione del potere giurisdizionale è generale: il potere di decidere le singole controversie spetta di regola ai giudici ordinari rispetto a tutte le cause, a meno che specifiche norme sottraggano determinate cause o gruppi di cause ai giudici ordinari dello Stato per attribuirle o a giudici stranieri o a giudici non ordinari dello stesso Stato oppure affidino determinate materie ad altri organi dello Stato.
- L'elemento della generalità fa sì che il tema della giurisdizione si pone essenzialmente come un sistema di limiti alla generale spettanza di tutte le cause civili ai giudici ordinari. I quali limiti si riferiscono da un lato agli organi diversi dai giudici ordinari italiani, ai quali spettano poteri decisori della concreta controversia (giudici di altri Stati, organo dello Stato italiano che non sono giudici, come la PA o giudici italiani non ordinari come i GA). Dall'altro tali limiti concernono i criteri in base a cui i poteri decisori debbono essere attribuiti a ciascuno di questi organi.

- **Perpetuatio iurisdictionis** (5 cpc): la giurisdizione e la competenza si determinano con riguardo alla legge vigente e allo stato di fatto ==esistente al momento della proposizione della domanda== restando senza conseguenze gli eventuali mutamenti successivi, di diritto o di fatto, rilevanti ai fini della determinazione della giurisdizione e della competenza del giudice.

### Limiti di giurisdizione
I limiti all'esercizio della giurisdizione dei giudici civili possono derivare:
- dalla mancanza di domicilio o residenza in Italia del convenuto
	- Lo straniero può farsi attore davanti ai giudici italiani per tutelare i propri diritti, senza limite alcuno (24 Cost. "tutti possono agire")
	- Diverso il caso in cui lo straniero sia convenuto, rispetto al quale la giurisdizione italiana è condizionata al suo domicilio o residenza in Italia (l. 218/95 ha attribuito rilevanza al solo domicilio o residenza)
	- Non ha più rilievo il criterio della cittadinanza dello straniero: con l'abrogazione degli artt. 3 e 4 cpc è stato eliminato ogni riferimento alla cittadinanza delle parti, per riferirsi soltanto al criterio del domicilio o residenza in Italia del convenuto straniero
	- L'art. 3 l. 218/95 afferma che la giurisdizione italiana sussiste quando il convenuto è domiciliato o residente in Italia o vi ha un rappresentante che possa essere autorizzato a stare in giudizio a norma dell'art. 77 cpc e negli altri casi in cui è prevista dalla legge
	- La disposizione generale prevista dalla l. 218/95 opera solo laddove non vi siano convenzioni o accordi internazionali che regolino diversamente il profilo della giurisdizione (art. 2 l. 218/95). Ad es. è fatto salvo il richiamo ai criteri specifici di riconoscimento della giurisdizione nei confronti del convenuto straniero stabiliti dalla ==Convenzione di Bruxelles del 1968== per le controversie civili e commerciali (escluse quelle su stato e capacità delle persone, regime patrimoniale tra coniugi, testamenti e successioni, procedure concorsuali, sicurezza sociale e arbitrato). In questo caso la giurisdizione italiana sussiste allorché il convenuto non sia domiciliato nel territorio dello Stato quando si tratti di materie comprese nel campo di applicazione della convenzione. Rispetto alle altre materie, la giurisdizione italiana sussiste anche in base ai criteri stabiliti dal c.p.c. per la competenza per territorio
	- La giurisdizione italiana sussiste anche quando le parti l'abbiano convenzionalmente accettata (art. 4 c.p.c.), purché tale accettazione sia provata per iscritto; oppure quando il convenuto compaia nel processo e non eccepisca nel primo atto difensivo il difetto di giurisdizione
	- Nello spazio giudiziario europeo opera il ==Regolamento 1215/2012== che fissa la regola generale per cui le persone aventi domicilio in uno degli Stati membri possono essere convenute davanti ai giudici di quello Stato, quale che sia la loro nazionalità. Aggiunge anche regole speciali, per cui possono essere convenuti davanti ai giudici di altro Stato membro: in materia contrattuale, luogo in cui l'obbligazione dedotta in giudizio è stata o deve essere eseguita; per responsabilità da fatto illecito luogo in cui è avvenuto evento dannoso; azioni civili nascenti da reato-> giudice del luogo in cui è esercitata azione penale; agenzia o succursale -> giudice del luogo dove è la sede
- dai rapporti con giudici speciali amministrativi: quando parte della controversia sia la PA e si tratti di tutelare interessi legittimi.
	- gli interessi legittimi possono trovare tutela di solito attraverso un giudizio di cognizione davanti ai giudici amministrativi, attraverso cui i loro titolari possono ottenere l'annullamento dell'atto amministrativo lesivo dei loro interessi o azione risarcitoria; alla tradizionale azione di annullamento si affianca l'azione avverso il silenzio della PA e l'azione per la declaratoria di nullità dell'atto amministrativo
- dall'esigenza di salvaguardare attribuzioni specifiche della PA: non nel senso che alla PA siano attribuiti poteri giurisdizionali, ma nel senso che i poteri propri della PA escludono i poteri giurisdizionali dei giudici ordinari e viceversa 

### Derogabilità della giurisdizione e rilevabilità del difetto di giurisdizione. La litispendenza internazionale
Quanto alla derogabilità della giurisdizione ad opera delle parti, bisogna distinguere tra ripartizione verso giudici stranieri e quelle riguardanti solo giudici interni
- Con riferimento alle giurisdizioni straniere l'art. 4 c. 2 l. 218/95. prevede la ==derogabilità convenzionale a favore di giudici stranieri ed arbitri stranieri, purché **approvata per iscritto e la causa verta su diritti disponibili**==
	- il c. 3 aggiunge che la deroga è inefficace se il giudice straniero declina la sua giurisdizione o se comunque non può conoscere della causa
	- la giurisdizione straniera può essere anche tacitamente derogata a favore di quella italiana come risulta tacitamente dall'art. 4 c. 1 che preclude al convenuto comparso in giudizio l'eccezione di difetto di giurisdizione non proposta tempestivamente col primo atto difensivo
	- **Litispendenza internazionale**: pendenza della medesima causa innanzi ad un giudice straniero -> l'art. 7 L. 218/95 dispone nell'ipotesi di previa pendenza innanzi al giudice straniero (da valutarsi secondo la legge in cui il processo si svolge) di domanda tra le stesse parti con medesimo oggetto e medesimo titolo, il giudice italiano, se ritiene che la decisione del giudice straniero possa produrre effetto nell'ordinamento italiano, ==sospende il giudizio== Una volta sospeso il giudizio pendente davanti al giudice italiano, se quello straniero declina la propria giurisdizione o se il provvedimento straniero non è riconosciuto nell'ordinamento italiano, il giudizio innanzi il giudice italiano prosegue, previa riassunzione ad istanza della parte interessata.
	- Per la determinazione della giurisdizione italiana si applica l'art. 5 cpc (perpetuatio jurisdictionis); la giurisdizione sussiste se i fatti e le norme che la determinano sopravvengano nel corso del processo
- Rapporti tra giudici interni
	- nei rapporti tra giudici ordinari e altri organi dello Stato (la PA) [difetto assoluto di attribuzione] ==vige la regola della rilevabilità d'ufficio del difetto di giurisdizione in ogni stato e grado del giudizio== (37 cpc., come riformato dalla Cartabia, che ha aggiunto l'inciso difetto è rilevato anche d'ufficio in ogni stato e grado del processo). 
	- nei rapporti tra GO e giudici speciali vige la regola della ==rilevabilità d'ufficio del difetto nel primo grado di giudizio==, mentre nei giudizi di impugnazione può essere rilevato solo se oggetto di specifico motivo di impugnazione. Dunque nel caso si tratti di difetto di giurisdizione del GO nei confronti dei giudici speciali, il suo rilievo non è più possibile allorché il giudice di primo grado abbia deciso nel merito (implicitamente riconoscendo la giurisdizione) e la questione di giurisdizione non sia stata fatta oggetto di appello, determinandosi un "**giudicato implicito**" su detta questione
	- l'art. 37 cpc aggiunge che l'attore non può impugnare la sentenza per denunciare il difetto di giurisdizione del giudice da lui adito. In questo modo escludendo, sulla scia della pronuncia SU 2018, l'interesse ad appellare la sentenza di primo grado per un vizio da lui stesso causato.
>Il deferimento agli arbitri riguarda la giurisdizione se gli arbitri giudicano all'estero (opera la disciplina della deroga alla giurisdizione italiana); se invece si esercita la facoltà di deferire una controversia ad arbitri che pronunciano in Italia (819-ter), si ha solo un mutamento di competenza. Di conseguenza, il risultato degli arbitri (lodo) viene in definitiva ad acquisire la stessa efficacia della sentenza del GO (824-bis e 825)

### Questioni di giurisdizione. Regolamento di giurisdizione. Translatio judicii in conseguenza del difetto di giurisdizione
- La questione di giurisdizione deve essere risolta dal giudice adito per il merito in via preliminare, dato che costituisce un presupposto del processo, anzi il primo dei presupposti processuali, ed il giudice non può decidere nel merito senza prima aver riscontrato (anche d'ufficio ed anche pregiudizialmente ad altre questioni che presuppongono la giurisdizione) la sussistenza di tutti i presupposti e requisiti del processo
- La decisione del giudice adito sulla giurisdizione può essere oggetto di impugnazione: appello e quindi ricorso in Cassazione. Questa risposta definitiva può tardare anche a lungo e qualora fosse negativa potrebbe rendere necessario ricominciare tutto da capo a distanza di molto tempo, rendendo inutile l'attività processuale nel frattempo svolta
- Per questa ragione il legislatore ha forgiato un espediente che ha lo scopo di consentire l'immediata pronuncia sulla questione di giurisdizione dalla Cassazione: il **regolamento di giurisdizione** (41 cpc) e imperniato sulla possibilità concessa a ciascuna delle parti di sottoporre direttamente alle SU della Cassazione le questioni di giurisdizione di cui all'art. 37 cpc. La singolarità di quest'istituto (operante solo nel processo di cognizione e non anche esecutivo o cautelare) è che non è strutturato come mezzo di impugnazione, in quanto non presuppone una pronuncia, ma una contestazione della giurisdizione; ciò per consentire un intervento tempestivo dell'organo supremo della giurisdizione. 
	- L'art. 41 cpc ha previsto un particolare termine di preclusione ("la facoltà può essere esercitata finché la causa non sia decisa nel merito in primo grado"). Le SU 1996 hanno affermato che il regolamento è precluso da una qualsisai decisione del giudice di primo grado, anche se non di merito ma di natura processuale. 
	- L'istanza di regolamento non apre affatto un nuovo grado di giudizio, ma solo una parentesi che si inserisce nell'ambito del giudizio di primo grado. Chiusa questa parentesi, il giudizio prosegue nei suoi normali binari; la pronuncia della giurisdizione appartiene alla sentenza di primo grado anche se, naturalmente questa parte della sentenza non è più impugnabile.
	- Il regolamento si propone con le normali forme del giudizio in Cassazione (che esigono che l'istanza sia sottoscritta da un difensore munito di procura speciale). L'art. 367 cpc prevede che l'istanza può determinare la sospensione del giudizio a quo, ma non automaticamente (il giudice può disporre la sospensione del processo solo se non ritiene l'istanza manifestamente inammissibile o la contestazione della giurisdizione manifestamente infondata)
	- La pronuncia della Cassazione sul regolamento avviene a SU in camera di consiglio con **ordinanza** e ha ==efficacia definitiva panprocessuale, ossia anche in altri eventuali processi sul medesimo oggetto.== Se la sospensione del giudizio di merito è stata disposta e la Cassazione dichiara la giurisdizione del GO, la causa va riassunta a pena di estinzione nel termine perentorio di 6 mesi dalla comunicazione della pronuncia della Cassazione (367 c 2)
	- La proposizione dell'istanza di regolamento di giurisdizione è soltanto una facoltà per le parti; se tale facoltà non viene esercitata, il processo prosegue normalmente e la pronuncia sulla giurisdizione avverrà secondo le regole ordinarie; in tal caso potrà essere impugnata, eventualmente insieme alla pronuncia di merito, con i normali mezzi di impugnazione (appello e successivo ricorso per cassazione)
	- Una forma particolare di regolamento di giurisdizione è quella prevista per la PA non parte in causa che può far dichiarare il difetto di giurisdizione a causa dei poteri attribuiti dalla legge all'amministrazione stessa (41 c 2). Trattandosi di un'ipotesi di difetto assoluto di potere giurisdizionale, questa facoltà può essere esercitata senza il limite di preclusione di cui al regolamento di giurisdizione vero e proprio, quindi "in ogni stato e grado del processo". L'iter per esercitare questo potere è disciplinato dall'art. 368 ed è caratterizzato dal fatto che si esercita con l'iniziativa di un soggetto che non è parte in causa (la PA impersonata dal prefetto)

**Translatio iudicii**: in origine la legge non prevedeva in caso di riscontrato difetto di giurisdizione un meccanismo che consentisse la proseguibilità del giudizio. ==L'art. 59 della L. 69/2009== raccogliendo gli auspici espressi da più parti ha introdotto una norma che, pur restando estranea al corpo del codice costituisce un cardine del sistema della tutela giurisdizionale, consentendo di superare il problema della translatio judicii in caso di rilevato difetto di giurisdizione del giudice adito. Esso dispone:
1. il giudice che dichiara il proprio difetto di giurisdizione indica altresì, se esistente, il giudice nazionale che ritiene munito di giurisdizione. La pronuncia sulla giurisdizione delle SU è vincolante per ogni giudice e per le parti anche in altro processo
2. ==Se entro il termine perentorio di 3 mesi dal passaggio in giudicato della sentenza di cui al 1o comma la domanda è riproposta al giudice ivi indicato==, nel successivo processo le parti ==restano vincolate a tale indicazione e sono fatti salvi gli effetti sostanziali e processuali che la domanda avrebbe prodotto== se il giudice di cui è stata dichiarata la giurisdizione fosse stato adito fin dall'instaurazione del primo giudizio, ferme restando le preclusioni e decadenze intervenute. Ai fini del presente comma, la domanda si ripropone con le modalità e secondo le forme previste per il giudizio davanti al giudice adito in relazione al rito applicabile
3. Se sulla questione di giurisdizione non si sono già pronunciate le SU della Cassazione, il giudice davanti al quale la causa è riassunta ==può sollevare d'ufficio con ordinanza tale questione davanti alle SU== fino alla prima udienza fissata per la trattazione del merito. Restano ferme le disposizioni sul regolamento preventivo di giurisdizione
4. L'==inosservanza dei termini fissati== ai sensi del presente articolo per la riassunzione o prosecuzione del giudizio ==comporta l'estinzione del processo, che è dichiarata anche d'ufficio alla prima udienza e impedisce la conservazione degli effetti sostanziali e processuali== della domanda
5. In ogni caso di riproposizione della domanda davanti al giudice di cui al 1o comma, le prove raccolte nel processo davanti al giudice privo di giurisdizione possono essere valutate come argomenti di prova (116 c 2).
Il meccanismo è analogo a quello previsto dall'art. 50 cpc per la riassunzione a seguito della pronuncia di incompetenza, con la differenza che là e non qui si enuncia la continuazione del processo innanzi al nuovo giudice, come parrebbe confermato sia dalla riproposizione della domanda che dall'enunciazione per cui restano ferme le decadenze e preclusioni intervenute.
- L'opinione maggioritaria ritiene che le preclusioni/decadenze cui si tratta sono quelle intervenute *prima* che sia stata proposta domanda al giudice poi dichiaratosi incompetente; viceversa, restano escluse quelle intervenute dopo durante la pendenza del giudizio innanzi a tale giudice
