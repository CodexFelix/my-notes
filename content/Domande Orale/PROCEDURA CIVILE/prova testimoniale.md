Libro II (Processo di cognizione) - Titolo I (procedimento davanti al tribunale) - Sezione III (Istruzione probatoria)

Artt. 244 e ss. cpc
(sui divieti probatori) artt. 2721-2726 cc

---

Testimonianza: narrazione di fatti che taluno compie ad altri per renderlo partecipe della conoscenza di tali fatti.

Nel diritto processuale, la testimonianza è riferita solo a quella ==narrazione di fatti== della causa al giudice compiute nel corso del processo e con determinate forme, ==da soggetti che non sono parti nel processo== (ed anzi sono estranei agli interessi in contesa) e che sono attendibili proprio in quanto e nella misura in cui provengono da terzi imparziali.
- L'attendibilità si fonda sull'imparzialità del testimone.
- La legge lascia al giudice la più ampia libertà di apprezzamento della prova testimoniale, per via della sua limitata attendibilità (il teste in quanto uomo è fallibile; la narrazione per sua natura è una ricostruzione soggettiva che anche quando compiuta in buona fede difficilmente riesce ad evitare una certa deformazione)

### Limitazioni alla testimonianza:
- Quando la forma scritta è richiesta ad substantiam (1350), la testimonianza è ammissibile solo in caso di perdita incolpevole dello scritto (2725 cc)
- ==Limitazioni relativella prova dei contratti== (ed estese al pagamento e alla remissione di debito dall'at. 2726) sono fondate su due diversi ordini di ragioni:
	- valore superiore a 2,58 (2721 cc). Il rigore di questa disposizione, dato che il legislatore non si è curato di adeguare il valore (disposto nel 1942), è temperato dalla possibilità concessa all'autorità giudiziaria di consentire la prova oltre detto limite, tenuto conto della qualità delle parti, della natura del contratto e di ogni altra circostanza.
	- patti aggiunti o contrari al contenuto di un documento contrattuale, per i quali si alleghi che la stipulazione sia anteriore o contemporanea alla redazione del contratto (2722); essendo scarsamente probabile che tali patti, se effettivamente conclusi non siano stati inseriti nel documento. 
	- Se tali patti fossero stati stipulati dopo la redazione del documento contrattuale, l'AG potrebbe ammettere la testimonianza soltanto se, avuto riguardo alla qualità delle parti, natura del contratto e ogni altra circostanza, appare verosimile che siano state fatte aggiunte o modificazioni verbali (2723)
- I suddetti limiti possono essere in ogni caso superati quando (2724 cc)
	- vi è ==principio di prova per iscritto==: qualsiasi scritto proveniente dalla persona contro la quale è diretta la domanda, che faccia apparire verosimile il fatto allegato
	- il contraente è ==stato nell'impossibilità morale o materiale di procurarsi una prova scritta==
	- quando il contraente ==ha senza sua colpa perduto il documento== che gli forniva la prova.

### Regole di ammissione e assunzione della testimonianza (244 ss cpc)
- Modo di deduzione (244)- istanza (salva la facoltà solo del giudice monocratico di disporre d'ufficio la prova testimoniale ex 281-ter): 
	- indicazione specifica delle persone da interrogare (consente al giudice il potere di riduzione delle liste sovrabbondanti, 245 cpc)
	- dei fatti formulati in ==articoli separati==, su cui ciascuna di esse deve essere interrogata 
	- L'istanza può essere proposta da ciascuna parte; il giudice dovrà tenere conto anche di quanto rispetto a ciascuna di tali istanze richieda l'altra parte (testimoni da sentire sugli stessi articoli o capitoli, ma come allegazione opposta)
- Sulle istanze così proposte si pronuncia il giudice. l'art. 245 aggiunge che con l'ordinanza che ammette la prova il giudice istruttore può ridurre le liste sovrabbondanti ed elimina i testimoni che non possono essere sentiti per legge
- La rinuncia all'audizione di testi non è efficace se le altre parti non vi aderiscono e se il giudice non vi consente (principio di acquisizione delle prove)

- Il codice configura la testimonianza come un dovere del testimone, ma detta alcune disposizioni che limitano tale dovere (casi in cui può non deporre) o investono la legittimazione a deporre (non può deporre) 
	- Mancata comparizione del testimone e potere del giudice istruttore di ordinare l'accompagnamento coattivo all'udienza stessa e condanna a pena pecuniaria; salvi i casi eccezionali di impossibilità o altre ragioni per cui il giudice non può recarsi nell'abitazione o ufficio del testimone (255 c 2)
	- Dovere di comparire, indicare le proprie generalità (252 cpc), indicare generalità (252, prestare giuramento (251), dire verità
	- Facoltà di astensione: si applicano le stesse disposizioni del cpp relative alla facoltà di astensione (249 cpc)
	- Rifiuto di prestare giuramento o falsità -> denuncia del Giudice istruttore al PM (256)

Casi di incapacità a testimoniare (246) , per cui potrebbe più correttamente parlarsi di difetto di legittimazione a deporre, per l'esistenza di una situazione che rende presumibile una certa parzialità - quindi inattendibilità - del testimone:
- ha nella causa un interesse (giuridicamente qualificato) che potrebbe legittimare la partecipazione al giudizio in qualità di parte
- l'art. 247 cpc, aggiunge il divieto di testimoniare in presenza di un rapporto personale particolarmente qualificato con una delle parti, come il rapporto di coniugio, parentela o affinità. L'art. 247 è stato dichiarato incostituzionale per il limite che comportava alla tutela giurisdizionale (C Cost. 248/1974)
- Il divieto di testimoniare si estende a colui che agisce in giudizio in sostituzione della parte priva di legittimazione processuale (75 cpc): ad esempio nel caso della rappresentanza, tale divieto è operativo sia per il rappresentato che per il rappresentante (legale, organico, volontario) 
- L'ufficio di testimone è d'altra parte incompatibile con quello di giudice e di difensore, salvo che questi abbia rinunciato al mandato
- Data la natura puramente informativa e non negoziale della testimonianza, è pienamente legittimato a testimoniare il soggetto incapace di agire o che non ha raggiunto la maggiore età

==Assunzione dei testimoni== 
- Dopo la fissazione dell'udienza per l'assunzione (con l'ordinanza di cui agli artt. 202, 245), la ==parte interessata alla loro deposizione chiederà all'ufficiale giudiziario di provvedere ad **intimare ai testimoni** nel termine di cui al 103 disp. att==. (7 giorni prima) di comparire all'udienza stessa, con le modalità indicate nell'art. 250 cpc::
	- l'l'intimazione al testimone ammesso su richiesta delle parti private può essere effettuata dal difensore mediante invio di copia dell'atto mediante lett. racc. AR o a mezzo di PEC o telefax, con contenuto del 103 disp. att. e successivo deposito in cancelleria dell'atto con attestazione di conformità.
	- l'intimazione è atto non indispensabile perché nulla impedisce al giudice di sentire il testimone comparso spontaneamente o su invito verbale dell'una o dell'altra parte; tuttavia, la mancata intimazione, in caso di mancata comparizione del testimone comporta la ==dichiarazione di decadenza dalla prova (104 att)== e non consente la pronuncia dei provvedimenti di cui all'art. 255, salva comunque fissazione di altra udienza
- All'udienza, a richiesta della parte istante, che ha l'onere di essere presente (208, pena decadenza dal diritto di assumere la prova), ==i testimoni sono esaminati separatamente== (251)
	- Ammonizioni sulle conseguenze penali delle deposizioni e modalità per raccogliere il giuramento
- Identificazione del testimone (252), che viene invitato a dichiarare i suoi eventuali rapporti con una delle parti o eventuali interessi nella causa, con conseguente possibilità di osservazioni circa l'attendibilità del testimone (252)
	- se sorgono questioni circa la legittimazione del teste a deporre, sono risolte dal giudice con ordinanza (205 cpc)
- Il giudice interroga il testimone sui fatti intorno ai quali è chiamato a deporre, rivolgendo le domande che ritiene utili per chiarire i fatti. Le domande possono essere formulate dal giudice, d'ufficio o istanza di una delle parti (ossia dei loro difensori) o del PM. 
	- Nè il PM nè i difensori possono interrogare direttamente i testimoni
	- Questi devono rispondere personalmente con le modalità che l'art. 231 indica per l'interrogatorio formale della parte (253)
- **==Confronto==**: se vi sono divergenze tra le deposizioni di due o più testimoni, il giudice, su istanza di parte o d'ufficio può disporre che essi siano messi a confronto (254).
- Se qualcuno dei testimoni si riferisce per la conoscenza dei fatti ad altre persone, il giudice può disporre d'ufficio che siano chiamati a deporre (257 cpc). Il giudice può anche disporre che siano sentiti testimoni in precedenza esclusi o che siano nuovamente interrogati testimoni già sentiti, per ottenere chiarimenti o eliminare eventuali irregolarità. Può infine escludere le deposizioni che ritiene superflue.
### Testimonianza scritta (257-bis)
Il giudice, su accordo delle parti e tenuto conto della natura della causa e di ogni altra circostanza, può disporre di assumere la deposizione chiedendo al testimone, anche nelle ipotesi di cui all'art. 203, di fornire, per iscritto e nel termine fissato, le risposte ai quesiti sui quali deve essere interrogato.
- il giudice, con il provvedimento di cui al primo comma dispone che la parte che ha richiesto l'assunzione predisponga ==modello di testimonianza in conformità agli articoli ammessi== e lo faccia notificare al testimone.
- il testimone rende la deposizione compilando il modello di testimonianza in ogni sua parte, con risposta separata a ciascuno dei quesiti, e precisa quelli che non è in grado di rispondere, indicandone la ragione, apponendo la propria firma autenticata su ciascuna delle facciate del foglio della testimonianza, che spedisce in busta chiusa con plico raccomandato o consegna alla cancelleria del giudice.
- Quando il testimone non spedisce o non consegna le risposte nel termine stabilito, il giudice può condannarlo alla pena pecuniaria di cui all'art. 255
- Se il testimone si avvale della facoltà di astensione di cui al 249 cpc, ha l'obbligo comunque di compilare il modello di testimonianza, indicando le complete generalità e i motivi di astensione
- Quando la testimonianza abbia ad oggetto documenti di spesa già depositati dalle parti, essa può essere resa mediante dichiarazione sottoscritta dal testimone e trasmessa al difensore della parte nel cui interesse la prova è stata ammessa, senza ricorso al modello. In tal caso, tuttavia, il giudice, una volta esaminate le risposte, può sempre disporre che il testimone sia chiamato a deporre davanti a lui o al giudice delegato.

Critiche all'istituto:
- contrasto con i principi del contraddittorio e del giusto processo, che. vogliono che ogni atto diverso dagli atti ontologicamente solo di parte si svolga nel contraddittorio tra le parti e sotto il controllo di un giudice terzo e imparziale.
- Pur vero che sono previste delle cautele: necessario il consenso delle parti per ammettere questo mezzo di prova; una valutazione del giudice che può o meno disporla; la previa valutazione del giudice, sentite le parti e tenuto conto del particolare oggetto della causa; la predisposizione di un modello di testimonianza che limita fortemente lo spazio lasciato alle dichiarazioni che il testimone può rendere; la possibilità per il giudice di disporre comunque il diretto controllo sull'attendibilità delle dichiarazioni scritte del testimone nel rispetto del contraddittorio. Tutte queste cautele sono però lasciate interamente alla discrezionalità del giudice, che può porle in essere con estremo rigore o solo in ipotesi eccezionali.

Dichiarazioni in sede di negoziazione assistita: Medesime perplessità suscita la possibilità introdotta dall'art. 4-bis Dl 132/2014 in tema di negoziazione assistita da avvocati per cui ciascun avvocato "inviti un terzo a rendere dichiarazioni su fatti specificamente individuati rilevanti in relazione all'oggetto della controversia, presso il suo studio professionale o COA in presenza degli avvocati che assistono le altre parti."
Anche in questo caso, il documento nel quale sono state raccolte le dichiarazioni testimoniali può essere prodotto nell'eventuale successivo giudizio sulla medesima controversia, dove fa piena prova di quanto gli avvocati attestano essere avvenuto in loro presenza, ed è valutato dal giudice ai sensi dell'art. 116 c. 1 cpc, ossia come prova liberamente valutabile, ma lo stesso giudice può sempre disporre che l'informatore sia escusso come testimone