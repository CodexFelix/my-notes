>Fermo che il vincolo di corrispondenza tra chiesto e pronunciato (112 cpc) opera, in concreto, soltanto con riguardo ai fatti allegati, ci si deve domandare se il vincolo concerne solo la circostanza che tale fatto sia stato o meno allegato oppure anche il modo col quale in concreto si svolge il giudizio su quel fatto (più precisamente se il vincolo investe anche gli strumenti dei quali il giudice si serve per compiere la sua operazione di giudizio sui fatti che consiste nel riscontro se i fatti allegati sono veri o meno) 
 Ci domandiamo se il giudice è vincolato alle offerte di prova dell'una o dell'altra parte. Cioè se il giudice, nel formare il suo convincimento circa la verità dei fatti allegati dall'attore o dal convenuto è tenuto a servirsi solo delle prove che gli sono offerte dalle parti oppure può di sua iniziativa disporre l'acquisizione delle prove che gli sembrano utili per il giudizio.

A questo interrogativo risponde in maniera espressa l'==**art. 115 cpc** ==: il vincolo per il giudice esiste, salvo i casi previsti dalla legge
- il giudice deve porre a fondamento della decisione le prove proposte dalle parti o dal PM, nonché i fatti non specificamente contestati dalla controparte costituita.
==Il giudice è quindi vincolato oltre che dall'allegazione dei fatti compiuta dalle parti anche alle prove offerte dalle stesse parti==
> *Judex secundum alligata et probata iudicare debet*

Il vincolo di giudicare secondo fatti allegati, espressione del principio dispositivo (corrispondenza tra chiesto e pronunciato o disponibilità dell'oggetto del processo), va tenuto ben distinto dal principio della disponibilità delle prove.
- Il primo sta in correlazione con la necessità di lasciare libero il titolare del diritto di scegliere se e in che limiti chiedere la tutela 
- il secondo, presupponendo già compiuta la scelta di tutela, riguarda un vincolo che concerne solo il modo tecnico con cui il giudice svolge la sua attività decisoria.
Di conseguenza è da ritenere non contrastante con il principio di disponibilità dei diritti la previsione della possibilità del giudice di avvalersi di ogni mezzo di prova da esperirsi anche d'ufficio; anzi, una volta che il titolare del diritto ha chiesto la tutela stabilendo con l'allegazione dei fatti i confini della sua richiesta, è interesse dello Stato che quella tutela sia prestata nel modo tecnicamente migliore. 

La scelta con cui la tutela è apprestata dal giudice è una valutazione di opportunità compiuta dall'ordinamento tra diversi modelli:
- sistemi inquisitori (maggiore funzionalità vs rischio di incrinare imparzialità del giudice)
- sistemi dispositivi
Il nostro ordinamento si ispira ad un sistema ==dispositivo attenuato==: pur affermando il vincolo del giudice alle offerte di prova delle parti, fa salvi i "casi previsti dalla legge", che costituiscono eccezioni di importanza tutt'altro che trascurabile

Eccezioni al principio dispositivo:
- 115 c. 2: il giudice può porre a fondamento della decisione le ==nozioni di fatto che rientrano nella comune esperienza==.
- 117, 118, 213: possibilità per il giudice di disporre d'ufficio interrogatorio libero delle parti, ispezione di persone o cose e richiesta di informazioni scritte alla PA
- processo del lavoro: 421 c. 2 - il giudice può disporre d'ufficio in qualsiasi momento l'ammissione di ogni mezzo di prova, anche fuori dai limiti stabiliti dal codice civile
- processo in materia di persone e famiglie: 472bis.2: a tutela dei minori il giudice può disporre d'ufficio mezzi di prova al di fuori dei limiti di ammissibilità previsti dal codice civile. Con riferimento alle domande di contributo economico, il giudice può d'ufficio ordinare l'integrazione della documentazione depositata dalle parti e disporre ordini di esibizione e indagini u redditi, patrimoni, sull'effettivo tenore di vita anche nei confronti di terzi, valendosi se del caso della polizia tributaria.
- Giudice Tribunale monocratico: 281-ter, potere di disporre d'ufficio la prova testimoniale, quando le parti si sono riferite a persone che appaiono in grado di conoscere la verità dei fatti di causa
- **115 cpc** ==**FATTI NON SPECIFICATAMENTE CONTESTATI DALLE PARTI COSTITUITE**==
	- accoglimento del ==principio della non contestazione==, secondo il quale, nei processi su diritti disponibili, la mancata esplicita e specifica contestazione dei fatti di causa ad opera della controparte solleva la parte che li ha allegati dall'onere della prova. E' d'altra parte evidente che questa relevatio ab onere probandi opera solo nei confronti della parte che, essendosi costituita, ha assunto un ruolo attivo, nel quale l'esplicita contestazione avrebbe potuto e dovuto trovare posto, non anche della parte contumace (non costituita)

### Valutazione delle prove  (principio di libera valutazione)
116 cpc: il giudice è libero di valutare le prove secondo il suo prudente apprezzamento
Va aggiunto che il principio di libera valutazione è adottato in via solo tendenziale dal nostro ordinamento, facendo ==salvi i casi in cui la legge dispone diversamente== (prove legali)