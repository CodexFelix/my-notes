L'efficacia probatoria dei documenti (sia atti pubblici che scritture private) presuppone che essi siano autentici (nel profilo estrinseco) e veritieri (nell'intrinseco).

La falsità del documento può essere **materiale** (contraffazione, quando il documento è formato da un soggetto diverso dal suo autore apparente o alterazione, modificazione del documento successivamente alla sua formazione) o **ideologica** (enunciazione falsa nel suo contenuto; può investire solo le dichiarazioni di scienza e non le dichiarazioni di volontà - per cui la difformità alla volontà dà luogo al diverso fenomeno della simulazione). 
La falsità ideologica può verificarsi anche quando si tratti di dichiarazione che appartiene all'estrinseco dell'atto documentato e che, in relazione a ciò è investita dell'efficacia di prova legale: es. falsa attestazione del notaio che una dichiarazione è stata resa davanti a lui.

Una delle ipotesi di rilievo della falsità nel processo civile è offerta dal giudizio di verificazione della scrittura privata (che concerne soltanto la falsità della sottoscrizione o della scrittura). Inoltre la verificazione produce un effetto limitato: quello di equiparare sotto il profilo probatorio la scrittura verificata a quella riconosciuta o autenticata. Questa equiparazione, ai sensi dell'art. 2702, concerne ==solo la provenienza dello scritto==, così come per l'art. 2700 l'atto pubblico fa piena prova della provenienza e degli altri elementi estrinseci dell'atto stesso. Ma in entrambi i casi - tale efficacia (ovviamente tra le parti) sussiste "fino a querela di falso".
Il che vuol dire che solo con la querela di falso si possono contestare le risultanze (estrinseche) dell'atto pubblico o della scrittura privata riconosciuta, autenticata o verificata, cioè quelle risultanze a cui la legge attribuisce efficacia di prova legale.

==Rispetto al giudizio di verificazione la querela di falso ha un oggetto più ampio==, poiché con essa si possono far valere **anche le falsità ideologiche che concernono l'intrinseco**; ma addirittura essa ==si pone su un gradino superiore, perché oltre ad avere efficacia erga omnes, può investire anche la scrittura privata sulla quale si sia già svolto un giudizio di verificazione==.
Quest'ultima eventualità sarebbe impedita dal giudicato se con la querela di falso si volesse sostenere la medesima falsità che già è stata esclusa nel giudizio di verificazione; ma questa limitazione potrebbe tuttavia non sussistere sia per la maggior ampiezza del possibile ambito della querela di falso e sia perché in concreto l'oggetto dei due giudizi potrebbe essere diverso (es. nel giudizio di verificazione si era sostenuta la falsità della sola sottoscrizione, mentre con querela di falso si assume falso il testo della sottoscrizione) o riferirsi a fatti successivi al giudicato.

La querela di falso è dunque un'iniziativa giudiziaria che costituisce il solo strumento per contestare le risultanze dell'atto pubblico o della scrittura privata riconosciuta, autenticata o verificata. La parola "querela" non contiene alcuna implicazione di natura penalistica


### Procedimento
Il giudizio sulla querela di falso ha una struttura simile a quella del giudizio di verificazione, a cominciare dal fatto che anche questo giudizio può essere proposto sia come **incidente nel giudizio già in corso** (interesse ad agire: rilevanza del documento nel giudizio in corso), che **anche in via principale** (interesse ad agire: opportunità di privare il documento falso dell'attitudine a costituire mezzo di prova in qualsiasi giudizio futuro). 

- La querela di falso può proporsi tanto in via principale quanto in corso di causa in qualunque stato e grado di giudizio (221 cpc; in primo o in secondo grado, purché prima della rimessione della causa in decisione e non di regola in sede di giudizio di cassazione né in sede di rinvio) finché la verità del documento non sia stata accertata con sentenza passata in giudicato.
- A causa della particolare gravità, il codice circonda questo giudizio di **particolari cautele**: il giudizio sulla querela di falso è riservato alla ==competenza esclusiva del tribunale== (art. 9 cpc) - in caso la querela sia proposta in pendenza del giudizio di primo grado davanti al GdP questo è sospeso -  ==con la partecipazione obbligatoria del PM==. 
	- ==La domanda== (fatta con citazione o con dichiarazione da unirsi al verbale di udienza, che deve contenere l'indicazione delle prove e degli elementi della falsità) ==va proposta personalmente dalla parte o a mezzo di procuratore speciale==. Emerge in questo quadro l'intento del legislatore di richiamare le parti alla consapevolezza della gravità delle conseguenze di questo giudizio
- L'art. 222 dispone che quando è proposta la querela di falso in corso di causa, il giudice istruttore ==interpella la parte che ha prodotto il documento se intende valersene in giudizio==. Se la risposta è negativa, il documento non è utilizzabile in causa; se affermativa il giudice, che ritiene il documento rilevante, autorizza la presentazione della querela nella stessa udienza o in una successiva, ammette i mezzi istruttori che ritiene idonei e dispone i modi e termini della loro assunzione
- Il documento è depositato nelle mani del cancelliere alla presenza del PM e delle parti; di questo adempimento è redatto processo verbale contenente anche la descrizione dello stato del documento. Se il documento si trova presso un terzo, il giudice può disporne il sequestro e stabilire particolari cautele per la conservazione (224)
- ==Sulla querela di falso si pronuncia il tribunale in composizione monocratica== (225 cpc, come riformato dal D.lgs. 149/2022) - questo nonostante si tratti di giudizio con la partecipazione obbligatoria del PM (che in base all'art. 50-bis dovrebbe appartenere alla competenza del tribunale collegiale). La decisione è resa con sentenza che sarà definitiva dell'intero giudizio se proposto in via autonoma o, in caso di querela proposta in via incidentale, definitiva o non definitiva a seconda che la remissione in decisione sia stata totale (decisione del giudice definitiva o non definitiva se non ritiene la causa matura per decisione) o parziale
- Se la sentenza accoglie la domanda, la sua esecuzione, da ordinarsi ed effettuarsi, anche d'ufficio con le modalità dell'art. 537 cpp (226 c 2 cpc) - ossia facendo risultare sul documento l'avvenuta dichiarazione della falsità - non può aver luogo prima che la sentenza sia passata in giudicato
	- Se la sentenza rigetta la domanda, è pure prevista la menzione sull'originale del documento, nonché la condanna della parte che ha proposto la querela ad una pena pecuniaria (226)