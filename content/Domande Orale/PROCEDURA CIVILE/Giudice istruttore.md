### Giudice-ufficio giudiziario e giudice-persona
Con la parola "giudice" si può intendere talora l'ufficio giudiziario e talora il giudice-persona, incaricato della trattazione e decisione della singola controversia.

Nelle controversie di competenza del tribunale in composizione collegiale si rinviene anche la figura del giudice istruttore, il quale ha il compito di istruire la causa e prepararla per la decisione, che spetta invece al collegio.
In questo caso egli è uno degli organi (precisamente, un organo che in ogni causa si concreta in una determinata persona di magistrato, da designarsi volta per volta) nei quali si articola il giudice-ufficio giudiziario tribunale, quando sia chiamato a decidere in composizione collegiale. L'altro organo che rileva in questi casi è il collegio, al cui vertice sta il presidente, il quale ultimo viene in rilievo anche come titolare di talune funzioni proprie, in particolare ordinatorie (es. quella di designazione del giudice istruttore).

### La particolare figura del giudice istruttore
Le esigenze cui la figura del giudice istruttore vuole soddisfare sono quelle di garantire la rapidità del giudizio attraverso un dialogo pratico e senza inutili formalismi tra le parti e il giudice (principi dell'oralità, immediatezza e concentrazione).

L'originalità e la validità della soluzione offerta dal legislatore del 1940 stava nell'essersi sforzato di attuare un'intima coordinazione (o compenetrazione) tra giudice istruttore e collegio, configurandoli come due organi che, nettamente distinti nelle prime due fasi del processo, si fondono tra loro nella fase di decisione, in cui il giudice istruttore entra a comporre il collegio come uno dei suoi tre membri, con la funzione di relatore (275 c. 4), così travasando nel collegio stesso il risultato dell'esperienza diretta acquisita nel corso dell'istruzione.

#### La generalizzazione del giudice monocratico nella riforma 1998
Il legislatore ha ritenuto di superare ogni perplessità compiendo una decisa sterzata nella direzione del giudice monocratico.
Pur mantenendo di principio il sistema imperniato sulla ripartizione di funzioni tra istruttore e collegio, ne ha ridotto l'applicazione concreta.
La riforma del 98 (d.lgs. 51/1998) ha mantenuto il sistema del doppio organo soltanto per talune limitate materie, tassativamente: le cause di particolare delicatezza (elencate nell'art. 50-bis), mentre nelle altre ipotesi (la maggior parte dei casi) ha optato per il sistema del giudice monocratico, configurando un apposito procedimento, disciplinato nel capo III-bis del titolo I del libro II (281-bis a septies)

### Poteri e funzioni del giudice istruttore (175)
Il giudice istruttore (174, designato dell'istruzione della causa) è l'organo propulsore del processo di cognizione (esercita tutti i poteri intesi al più sollecito e leale svolgimento del procedimento)

Il giudice istruttore fissa le udienze successive e i termini entro i quali le parti devono compiere gli atti processuali. 
	- Le udienze successive sono quelle successive alla prima udienza, la quale è fissata dall'attore salvo differimento da parte del giudice ex 171-bis
	- Nelle controversie di competenza del tribunale in composizione collegiale, queste udienze, come la prima, si svolgono davanti al giudice istruttore, tranne l'ultima di discussione, che si svolge davanti al collegio, in quanto già appartiene alla fase di decisione, sempre se la fase decisoria si svolge nelle modalità di discussione orale (275-bis) oppure se una delle parti abbia chiesto la discussione se la fase decisoria si svolge con le modalità di cui al 275


Pur essendo teoricamente possibile che l'istruzione si esaurisca in una sola udienza (ipotesi in cui il giudice riscontri che la causa è già matura per la decisione: art. 187 cpc e 80-bis att), in pratica le udienze istruttorie successive sono rese necessarie sia dalle esigenze di trattazione sia quelle di istruzione probatoria.


**Forma dei provvedimenti** (176: I provvedimenti con cui il giudice, risolvendo possibili contrasti tra le parti, fissa le udienze, stabilisce i termini, e con i quali, più in generale, realizza lo svolgimento dell'istruzione (sia in senso ampio che stretto) ==assumono la forma dell'ordinanza==, che è il provvedimento con funzione tipicamente ordinatoria del processo. 
Le ordinanze possono essere pronunciate in udienza oppure fuori udienza a seguito di riserva, che deve essere sciolta entro i 5 giorni successivi (186). 
- Nel caso di pronuncia in udienza le ordinanze si ritengono conosciute (senza bisogno di comunicazione) dalle parti presenti e di quelle che avrebbero dovuto essere presenti (è palese il riferimento ad un implicito onere delle parti costituite di essere presenti alle udienze attraverso i loro difensori). 
- Le ordinanze pronunciate fuori udienza devono essere comunicate alle parti costituite a cura del cancelliere entro i 3 gg successivi


L'art. 177 dispone che le ordinanze, comunque motivate, ==non possono pregiudicare la decisione della causa== (non avendo efficacia di cosa giudicata non hanno valore al di fuori del processo né possono precludere le ulteriori decisioni da prendere nel corso dello stesso). 
==Esse di regola sono modificabili e revocabili dal giudice che le ha pronunciato, con le eccezioni indicate dal secondo comma==:
- ordinanze pronunciate su accordo delle parti, in materia delle quali queste possono disporre (es. art. 296, prevede la possibilità per il giudice di disporre la sospensione del processo su istanza delle parti)
- ordinanze dichiarate espressamente non impugnabili dalla legge (art. 53 cpc, ricusazione del giudice; 66, sostituzione del custode; 179, condanna a pene pecuniarie; 192, astensione e ricusazione del consulente)
- ordinanze per le quali la legge predispone uno speciale reclamo