Durante lo svolgimento della trattazione, è possibile che il giudice, su istanza di parte, pronunci una delle ==ordinanze anticipatorie di condanna (186 bis, ter e quater)== che sono riconducibili alla categoria delle condanne speciali.
La caratteristica dei provvedimenti anticipatori è che, ==pur presentando le qualità proprie dell'ordinanza istruttoria== (quali la modificabilità e revocabilità e l'impossibilità di pregiudicare il merito della causa), ==possiedono un innato carattere decisorio-finale==, anticipando il contenuto del provvedimento conclusivo del giudizio, ==carattere evidenziato ancor più dalla loro sopravvivenza dei loro effetti all'estinzione del giudizio==
### Ordinanza di pagamento di somme non contestate (186-bis)
>1. ==Su istanza di parte== il giudice istruttore può disporre, fino al momento della precisazione delle conclusioni, il ==pagamento delle somme non contestate dalle parti **costituite**==. Se l'istanza è proposta fuori dall'udienza il giudice dispone la comparizione delle parti ed assegna il termine per la notificazione. 
>2. L'ordinanza costituisce titolo esecutivo e conserva la sua efficacia in caso di estinzione del processo. 
>3. L'ordinanza è soggetta alla disciplina delle ordinanze revocabili di cui agli articoli 177, primo e secondo comma, e 178, primo comma.

- Provvedimento ==emesso dal giudice istruttore a sua discrezionalità (facoltativo)==, solo su richiesta di parte (attore o convenuto in via riconvenzionale) e mai d'ufficio, che ricalca il provvedimento di cui all'art. 423 c. 2 del rito del lavoro (nell'ambito del quale, però, sussistendo i presupposti di legge, il giudice è obbligato ad emettere l'ordinanza)
- Su istanza di parte
- Le parti devono essere **costituite**: ciò implica che la pronuncia non può avvenire prima della costituzione del convenuto, e non è applicabile al convenuto contumace - la costituzione implica la ammissione di fatti costitutivi della domanda di pagamento, non essendo state rilevate eccezioni di merito sull'esistenza di fatti modificativo-impeditivi ed estintivi
- La non contestazione riguarda senz'altro le "somme" e non necessariamente i fatti costitutivi dedotti a fondamento del diritto a tali somme. 
- La possibilità di questa pronuncia solo prima della precisazione delle conclusione è correlata con la funzione anticipatoria e provvisoria del provvedimento
- La natura anticipatoria e provvisoria è resa ancor più evidente dal c. 3, per il quale l'ordinanza è soggetta alla disciplina delle ordinanze revocabili. Si tratta dunque di una decisione che non può mai pregiudicare la decisione della causa, ed è revocabile e modificabile anche d'ufficio e da parte dello stesso giudice che l'ha pronunciata
- ==L'ordinanza costituisce titolo esecutivo, sopravvivendo all'estinzione del processo==. La norma si riferisce all'estinzione senza alcun'altra specificazione, così ricomprendendo sia l'estinzione per inattività delle parti che per rinuncia agli atti. In sostanza, il codice ipotizza che la parte creditrice (che ha ottenuto il titolo esecutivo con l'ordinanza) si consideri sostanzialmente appagata, mentre dall'altro lato, la parte debitrice non abbia motivo di mutare il suo atteggiamento di non contestazione; così, in deroga all'art. 310 c. 2 (che prevede l'inefficacia degli atti compiuti in caso di estinzione del processo), dispone l'"==ultrattività della ordinanza== in discorso"
	- Di conseguenza anche dopo l'estinzione del processo il creditore potrà continuare a avvalersi dell'ordinanza di cui all'art. 186-bis come titolo esecutivo, mentre il debitore potrà contestare il suo debito in un autonomo giudizio di cognizione, anche attraverso l'opposizione all'esecuzione. Questo a meno che non si ritenga che (come sostenuto da alcuni) l'estinzione del processo consenta all'ordinanza di acquisire efficacia di cosa giudicata

### Ordinanza di ingiunzione
>1. Fino al momento della precisazione delle conclusioni, quando ricorrano i presupposti di cui all'articolo 633, primo comma, numero 1), e secondo comma, e di cui all'articolo 634, la ==parte può chiedere al giudice istruttore, in ogni stato del processo, di pronunciare con ordinanza ingiunzione di pagamento o di consegna==. Se l'istanza è proposta fuori dall'udienza il giudice dispone la comparizione delle parti ed assegna il termine per la notificazione. 
>2. L'ordinanza deve contenere i provvedimenti previsti dall'articolo 641, ultimo comma, ed è dichiarata provvisoriamente esecutiva ove ricorrano i presupposti di cui all'articolo 642, nonché, ove la controparte non sia rimasta contumace, quelli di cui all'articolo 648, primo comma. La provvisoria esecutorietà non può essere mai disposta ove la controparte abbia disconosciuto la scrittura privata prodotta contro di lei o abbia proposto querela di falso contro l'atto pubblico. 
>3. L'ordinanza è soggetta alla disciplina delle ordinanze revocabili di cui agli articoli 177 e 178, primo comma. 
>4. Se il processo si estingue l'ordinanza che non ne sia già munita acquista efficacia esecutiva ai sensi dell'articolo 653, primo comma. 
>5. ==Se la parte contro cui è pronunciata l'ingiunzione è contumace, l'ordinanza deve essere notificata== ai sensi e per gli effetti dell'articolo 644. In tal caso l'ordinanza deve altresì contenere l'espresso avvertimento che, ove la parte non si costituisca entro il termine di venti giorni dalla notifica, diverrà esecutiva ai sensi dell'articolo 647. 
>6. L'ordinanza dichiarata esecutiva ==costituisce titolo per l'iscrizione dell'ipoteca giudiziale==.

- Se durante la trattazione vengono a sussistere i ==presupposti, previsti dalla disciplina del procedimento ingiuntivo==, il GI a richiesta di una delle parti (anche del convenuto che abbia avanzato apposita domanda riconvenzionale), ==pronuncia ordinanza di ingiunzione== di pagamento di somme di denaro o di consegna di cose mobili.
	- i requisiti sono quelli del procedimento ingiuntivo: ==1) diritto di credito al pagamento di una somma liquida di denaro o alla consegna di determinata quantità di cose mobili fungibili e/o di cose mobili determinate; 2) che disponga di prova scritta a fondamento del suo credito==
- In **caso di controparte contumace** l'ordinanza è ==esecutiva se sussistono i requisiti di cui all'art. 642 c. 1== (credito fondato su cambiale, assegno, certificato di liquidazione di borsa o atto ricevuto da notaio o altro PU) o c. 2 (pericolo di grave pregiudizio nel ritardo o prova scritta del credito proveniente dal debitore). 
- **Nel caso di controparte costituita**, l'attribuzione dell'efficacia esecutiva può esserci, oltre che a norma dell'art. 642, ==anche a norma dell'art. 648 (ove il debitore abbia proposto eccezioni non fondate su prova scritta o di pronta soluzione oppure ove abbia contestato solo l'ammontare del credito==)
	- In ogni caso, l'esecuzione provvisoria non può essere concessa qualora la controparte abbia disconosciuto la scrittura privata prodotta contro di lei o abbia proposto querela di falso
- ==Solo in caso di controparte contumace l'ordinanza deve essere notificata== ai sensi e per gli effetti dell'art. 644 (a tenore del quale, in caso di mancata notifica nel termine di 60 gg il decreto ingiuntivo diventa inefficace). In tal caso, l'ordinanza deve altresì contenere l'espresso avvertimento che, ove la parte non si costituisca entro il termine di 20 gg dalla notifica, diverrà esecutiva ai sensi dell'art. 647
	- Questi oneri (per il creditore la notificazione del provvedimento entro 60 gg e per il debitore di un'iniziativa giudiziaria entro 20 gg) costituiscono nel procedimento ingiuntivo il meccanismo attraverso il quale, alla prima fase senza contraddittorio può seguire ad iniziativa del debitore una seconda fase a contraddittorio pieno, in mancanza della quale il provvedimento diviene esecutivo. Ma è chiaro che questi oneri non potrebbero, nel subprocedimento di cui si tratta, configurarsi nell'ipotesi in cui il debitore convenuto si fosse costituito, poiché in tale ipotesi già esiste il contraddittorio pieno. Ne consegue che, in tale ipotesi, l'ordinanza non va notificata.

L'ordinanza di ingiunzione è ==revocabile e modificabile== (soggetta alla disciplina delle ordinanze revocabili ex 177 e 178 cpc) fino alla pronuncia della sentenza dalla quale è destinata ad essere sostituita. Quindi non è autonomamente impugnabile, né è idonea ad impedire la proposizione del regolamento preventivo di giurisdizione. 
Ché se poi il processo si estinguesse prima della pronuncia della sentenza, l'ordinanza che non ne sia munita, acquista efficacia esecutiva ai sensi dell'art. 633 c. 1 (186-ter c. 4). Efficacia esecutiva è acquisita dall'ordinanza anche nell'ipotesi che, dopo che è stata pronunciata contro il convenuto contumace e notificata ad esso, non vi sia stata la costituzione del convenuto entro i 20 gg dalla notificazione.

L'ordinanza di cui trattasi quando è dichiarata esecutiva costituisce titolo x l'iscrizione dell'ipoteca giudiziale (186-ter c. 6)
### O. successiva alla chiusura dell'istruzione
>1. Esaurita l'istruzione, il giudice istruttore, su istanza della parte che ha proposto domanda di condanna al pagamento di somme ovvero alla consegna o al rilascio di beni, può disporre con ordinanza il pagamento ovvero la consegna o il rilascio, nei limiti per cui ritiene già raggiunta la prova. Con l'ordinanza il giudice provvede sulle spese processuali. 
>2. L'ordinanza è titolo esecutivo. Essa è revocabile con la sentenza che definisce il giudizio. 
>3. Se, dopo la pronuncia dell'ordinanza, il processo si estingue, l'ordinanza acquista l'efficacia della sentenza impugnabile sull'oggetto dell'istanza. 
>4. L'ordinanza acquista l'efficacia della sentenza impugnabile sull'oggetto dell'istanza se la parte intimata non manifesta entro trenta giorni dalla sua pronuncia in udienza o dalla comunicazione, con ricorso notificato all'altra parte e depositato in cancelleria, la volontà che sia pronunciata la sentenza.

Questo provvedimento differisce dalle due ordinanze anzitutto ==per il momento in cui è prevista la pronuncia: non nel corso, ma al termine dell'istruzione== (quando cioè la causa sarebbe già matura per la rimessione in decisione):
- si tratta di una ==decisione anticipata - esecutiva e provvisoria== - resa possibile senz'altro dal risultato dell'istruzione, ovviamente solo se questo risultato abbia determinato il convincimento del giudice istruttore nel senso dell'accoglibilità della domanda.
- La funzione acceleratoria dell'ordinanza si realizza con le modalità proprie dell'ordinanza esecutiva e che evitano i tempi lunghi che sarebbero necessari per la pronuncia della sentenza. Naturalmente, perché questo sia possibile, occorre che l'oggetto della pronuncia, ovviamente limitata all'ipotesi della condanna, sia facilmente individuabile e suscettibile di anticipazione e che dall'altro lato, le forme accelerate della sua pronuncia non pregiudichino i diritti di difesa della parte che la subisce
- Essa può avere ad oggetto ==soltanto la condanna al pagamento di somme o alla consegna o rilascio di beni mobili==
- La parte che subisce il provvedimento condannatorio ha una duplice alternativa: 
	- attendere la sentenza, nella prospettiva di riuscire a modificare il convincimento del giudice in sede di scritture conclusionali e ottenere così la revoca dell'ordinanza con la sentenza che definisce il giudizio, 
	- oppure rinunciare alla pronuncia della sentenza per appellare subito l'ordinanza che, proprio per questo motivo, acquista l'efficacia della sentenza impugnabile (ed in questo modo chiedere la sospensione della sua provvisoria esecutività).


L'ordinanza è titolo esecutivo ed è revocabile con la sentenza che definisce il giudizio. E' questa la disposizione da cui emergono le caratteristiche dell'esecutività, dell'anticipatorietà e della provvisorietà.
- Sembra pacifico che il giudice non possa revocare né modificare l'ordinanza in esame, essendo quest'ultima, come espressamente previsto dalla norma, revocabile dalla sentenza che definisce il giudizio. Tale preclusione è comprensibile poiché il giudice può emettere l'ordinanza di condanna solo al termine dell'istruttoria all'esito di un contraddittorio pieno

- Il c. 3 prevede che ==in caso di estinzione del processo, l'ordinanza acquista l'efficacia della sentenza impugnabile sull'oggetto dell'istanza. L'eventualità alla quale questo comma si riferisce è quella che entrambe le parti si astengano dal dare impulso al processo==: l'una (richiedente) perché appagata dalla pronuncia dell'ordinanza; l'altra (intimata) perché convinta di non poter ottenere la revoca dell'ordinanza con la sentenza.
	- In quest'ipotesi l'acquisizione dell'efficacia di sentenza impugnabile va posta in relazione oltre che col diritto della parte intimata ad ottenere comunque una pronuncia di secondo grado, col rilievo che tra gli obiettivi dell'ordinanza in argomento vi è anche quello di conseguire una definizione anticipata del giudizio. Il termine per l'eventuale impugnazione decorrerà dalla comunicazione (o notificazione) dell'ordinanza che dichiara l'estinzione o della sentenza che pronuncia sull'eventuale reclamo.

Infine, l'ultimo comma viene incontro all'eventualità che ==la parte intimata, intenzionata a proporre appello perché convinta di non riuscire a modificare il convincimento del giudice, voglia evitare i tempi lunghi necessari per la pronuncia della sentenza e preferisca proporre subito l'impugnazione== (anche al fine di ottenere la sospensione dell'esecutività di cui al 283 cpc)
Ma poiché quest'ultima non è proponibile contro l'ordinanza (che di per se stessa è solo revocabile), la norma in esame disciplina l'acquisizione dell'efficacia di sentenza impugnabile in capo all'ordinanza mediante ==assegnazione alla parte intimata di un termine di 30 gg per la manifestazione della volontà di ottenere la pronuncia della sentenza== (con ricorso notificato all'altra parte e depositato in cancelleria ex 186-quater c. 4). ==Decorso inutilmente detto termine, l'ordinanza acquista automaticamente l'efficacia di sentenza impugnabile==, che, peraltro dovrà essere notificata agli effetti della decorrenza del termine breve per impugnare.
Ciò che implica la decorrenza del termine per l'impugnazione anche rispetto alla parte intimante che ha interesse ad impugnare le ordinanze di accoglimento parziale e/o la pronuncia sulle spese, eventualmente con appello incidentale.
- Con la nuova previsione in commento viene rovesciato il previgente sistema: mentre in precedenza l'ordinanza ex art. 186-quater acquistava efficacia di sentenza a seguito dell'espressa e formale rinuncia della parte intimata alla pronuncia della sentenza, oggi tale effetto è automatico e può essere impedito solo dalla dichiarazione della parte intimata - da presentarsi con ricorso ntoificato all'altra parte e depositato in cancelleria

Quanto alla limitazione della ordinanza all'oggetto dell'istanza (nel c. 3 e 4) essa ha l'evidente significato di una limitazione, nel senso che l'impugnazione può proporsi (e quindi l'eventuale giudicato può prodursi) soltanto con riguardo alla specifica domanda di pagamento o di consegna o rilascio, proposta con l'istanza.



