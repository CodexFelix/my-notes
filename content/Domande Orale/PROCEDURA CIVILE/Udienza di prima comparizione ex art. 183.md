La prima udienza è quella di prima comparizione e trattazione (183) è l'udienza che l'attore ha indicato nell'atto di citazione, eventualmente differita ai sensi dell'art. 171-bis c. 2 e 3

### Mancata comparizione delle parti (181)
- La comparizione alla quale si riferisce l'art. 181 non coincide con quella che nell'art. 101 è prospettata come alternativa alla regolarità della citazione (questa ultima norma fa in realtà riferimento alla costituzione in giudizio). L'art. 181 riguarda la presenza effettiva all'udienza della parte costituita, che ovviamente compare a mezzo del difensore.
- Ne consegue il possibile fenomeno della parte costituita, ma non presente alla prima udienza

L'art. 181 prevede diverse ipotesi in caso di assenza delle parti:
- Se nessuna delle due parti è presente alla prima udienza, il giudice fissa un'udienza successiva, di cui il cancelliere dà comunicazione alle parti costituite. Se nessuna parte compare alla nuova udienza, il giudice ordina che la causa sia cancellata dal ruolo e dichiara l'estinzione del processo.
- Se l'attore costituito non comparisce alla prima udienza, e il convenuto non chiede che si proceda in assenza di lui, il giudice fissa una nuova udienza, della quale il cancelliere dà comunicazione all'attore. Se questi non comparisce alla nuova udienza, se il convenuto non chiede che si proceda inn assenza di lui, il giudice ordina che la causa sia cancellata dal ruolo e dichiara l'estinzione del processo.
	- La norma fa salva l'ipotesi che il convenuto presente chieda che si proceda in assenza dell'attore; con tale eventuale richiesta il convenuto smentirebbe la presunzione di accettazione delle conseguenze dell'inerzia dell'attore.

>Il legislatore con questa disciplina ha palesemente attribuito alla comparizione all'udienza il carattere di impulso di parte, implicitamente configurando il mancato assolvimento all'onere di comparizione come volontà di rinunciare alla prosecuzione del processo.
>Ovviamente la mancata comparizione del convenuto è irrilevante: sarebbe assurdo attribuire portata paralizzante all'inerzia del convenuto. Perciò il codice non prende in considerazione la mancata comparizione del solo convenuto, che, se costituito (altrimenti sarà anche contumace), resterà semplicemente assente.

### Verifiche sulla regolare costituzione delle parti (182) e possibile sanatoria di relativi vizi
Tra le verifiche preliminari che il giudice deve compiere ai sensi dell'art. 171-bis vi sono anche quelle previste dall'art. 182 riguardanti la regolarità della costituzione delle parti.

>Il giudice verifica d'ufficio la regolarità della costituzione delle parti e, quando occorre, le invita a completare o mettere in regola gli atti e documenti che riconosce difettosi

Si tratta di un ==ulteriore aspetto di quella generica funzione di direzione del procedimento che l'art. 175 attribuisce al giudice== in funzione del leale e rapido svolgimento del processo.
Con questo controllo ==si possono evitare le conseguenze di irregolarità o addirittura di vizi che potrebbero compromettere la funzionalità del processo e di cui l'una o l'altra parte potrebbe - se il rilievo del vizio fosse lasciata alla sua iniziativa - approfittarne a fini dilatori==.

La regolarità della costituzione viene in rilievo in tutti i suoi aspetti: sia che riguardino la mancanza o irregolarità anche fiscale degli atti da includersi nel fascicolo e sia che riguardino le modalità della procura al difensore (art. 49 cpc) o i requisiti soggettivi di quest'ultimo, ad es. l'iscrizione all'albo professionale. 
> La possibilità di completare o mettere in regola gli atti difettosi è esclusa per le ipotesi di nullità della citazione e della notifica, sanabili rispettivamente ai sensi degli artt. 164 e 291

L'invito a completare o mettere in regola gli atti o documenti difettosi significa implicita possibilità di sanatoria dei vizi che derivano da quei difetti, a tutto vantaggio della funzionalità pratica e sollecito svolgimento del processo.
Il c. 2 dell'art. 182 va oltre, in quanto offre lo strumento per ovviare alla mancanza della procura al difensore o al difetto di quel presupposto processuale che è la capacità processuale:
- con l'assegnazione di termini per ovviare alla mancanza della procura o a vizi della capacità processuale (difetto di rappresentanza, assistenza, rilascio delle necessarie autorizzazioni) - mediante la costituzione della persona cui spetta la rappresentanza, assistenza, per il rilascio delle necessarie autorizzazioni oppure per il rilascio della procura alle liti o la rinnovazione della stessa
- ==L'osservanza dei termini sana i vizi e gli effetti sostanziali e processuali della domanda si producono sin dal momento della prima notificazione==

Viene quindi prevista una sanatoria radicale con efficacia ex tunc sia del vizio della mancata procura al difensore della parte, sia dei vizi di rappresentanza, assistenza o autorizzazione

Quanto al limite temporale entro il quale il giudice può porre in essere questo iter di sanatoria della procura al difensore e/o di ratifica della rappresentanza processuale (con ampio effetto sanante anche della legittimazione processuale), deve ritenersi possibile anche dopo le verifiche preliminari del 171-bis, ma comunque non oltre la rimessione in decisione della causa.

### Udienza di prima comparizione delle parti e tentativo di conciliazione (183) - rinvio al 185
All'udienza fissata per la prima comparizione ==le parti devono comparire personalmente==. La finalità della comparizione è quella di ==sottoporle all'interrogatorio libero e al tentativo di conciliazione== 
- Personale: la parte deve assolvere direttamente e non per mezzo del difensore a questo incombente, che non rientra nella normale procura del difensore
- Il giudice interroga liberamente le parti, richiedendo i chiarimenti necessari, ==e tenta la conciliazione a norma dell'art. 185==. Il richiamo all'art. 185 comporta che le parti, invece di presentarsi personalmente, possono farsi rappresentare da un procuratore generale o speciale, che deve essere a conoscenza dei fatti di causa, la cui procura deve essere conferita con atto pubblico o scrittura privata autenticata e deve attribuire il potere di transigere la controversia. La mancata conoscenza senza giustificato motivo dei fatti di causa da parte del procuratore è valutata ai sensi dell'art. 116 c. 2 (argomento di prova)
- **Tentativi di conciliazione nel corso dell'istruzione** Ai sensi dell'art. 185 cpc, se dopo la prima udienza e nel corso del giudizio vi è richiesta congiunta delle parti, il. giudice deve disporre la comparizione personale delle parti e tentarne la conciliazione. ==Tale tentativo può essere pure rinnovato d'ufficio dal giudice in qualunque momento dell'istruzione, nel rispetto del calendario del processo==, che pure il giudice istruttore fissa nella udienza di prima comparizione ai sensi dell'art. 183 c. 4

##### La proposta transattiva o conciliativa (185-bis)
Nella direzione di incentivare il ricorso allo strumento conciliativo, l'art. 185-bis prevede che 
>"il giudice, ==fino al momento in cui fissa l'udienza di rimessione della causa in decisione, formula alle parti ove possibile==, avuto riguardo alla natura del giudizio, al valore della controversia e all'esistenza di questioni di facile e pronta soluzione di diritto, ==una proposta transattiva o conciliativa==. La proposta transattiva o conciliativa non può costituire motivo di ricusazione o astensione."
- La proposta transattiva-conciliativa giudiziale ==è qualcosa di più e di diverso dalla transazione degli artt. 1965 e ss. c.c.==, perché ove sortisca esito positivo, oltre agli effetti sostanziali propri della transazione, ==produce pure effetti processuali: essa comporta la fine del processo in corso== (secondo l'opinione preferibile si verifica ipso jure e immediatamente, senza necessità di una formale dichiarazione di estinzione o ordine di cancellazione dal ruolo). Inoltre, ==determina efficacia di titolo esecutivo del documento in cui essa viene consacrata== (185 c. 3). L'art. 88 disp. att. indica più dettagliatamente le modalità per la redazione del processo verbale di cui trattasi.
- La conciliazione in esame, detta giudiziale, si distingue dalle ipotesi di conciliazione "stragiudiziale", che avvengono al di fuori del giudizio, con lo scopo di prevenirlo o definirlo, talora condizionandone l'avvio (es. mediazione e negoziazione assistita obbligatoria)

Sempre nell'ottica di favorire il raggiungimento di un accordo conciliativo va ricordata anche la particolare ipotesi della ==mediazione "demandata" dal giudice (art. 5-quater D.lgs. 28/2010).==
Esso stabilisce che "il giudice anche in sede di giudizio di appello, fino al momento di precisazione delle conclusioni, valutata la natura della causa, lo stato dell'istruzione, comportamento delle parti e ogni altra circostanza, può disporre, con ordinanza motivata, l'esperimento di un procedimento di mediazione (davanti agli organismi di mediazione). La mediazione demandata dal giudice è condizione di procedibilità della domanda giudiziale"
- Si tratta di un invito che il giudice può rivolgere alle parti nel corso del giudizio di primo grado come d'appello, prima della chiusura della fase di trattazione e che, una volta formulato, preclude la procedibilità dello stesso giudizio. Per questa ragione, il giudice fissa la successiva udienza alla scadenza del termine per la conclusione della procedura di mediazione (non superiore a 3 mesi) e, quando la mediazione non è già stata avviata, assegna alle parti un termine di 15 gg per presentare la domanda di mediazione davanti ad uno degli organismi di mediazione
- A tal proposito, tuttavia, occorre anche ricordare che l'art. 5 c. 4 prevede che nelle ipotesi in cui l'esperimento del procedimento di mediazione è previsto come condizione di procedibilità della domanda giudiziale "la condizione si considera avverata se il primo incontro dinanzi al mediatore si conclude senza l'accordo di conciliazione"

### Calendario delle udienze successive e possibile conversione da rito ordinario a semplificato
Esaurita senza successo la prima attività che l'art. 183 impone per l'udienza di prima comparizione e trattazione (tentativo di conciliazione delle parti personalmente comparse e a tale scopo sottoposte all'interrogatorio libero), potrebbe accadere che il giudice debba procedere al compimento di altre due attività richiamate dallo stesso art. 183.

Salva l'applicazione dell'art. 187 (ossia casi in cui ritiene la causa matura per la decisione), il giudice, se autorizza l'attore a chiamare in causa un terzo, fissa nuova udienza a norma dell'art. 269 c. 3
- E' quindi possibile disporre l'==immediata rimessione in decisione della causa ex art. 187 cpc== o perché è ritenuta matura per la decisione senza bisogno di assumere prove o perché è emersa una questione pregiudiziale di rito o preliminare di merito idonea a definire il processo.
- Ove invece ritenga che non vi siano i presupposti per l'immediata rimessione in decisione ex art. 187 e abbia accolto l'istanza dell'attore di ==chiamare in causa un terzo== (che potrebbe essere stata avanzata nella prima memoria integrativa ex 171.ter, se l'esigenza è sorta a seguitio delle difese del convenuto), ==egli deve fissare una nuova udienza a norma dell'at. 269 c. 3==, per consentire allo stesso attore di chiamare in causa il terzo (citazione del terzo che deve avvenire nel rispetto dei termini minimi a difesa previsti dall'art. 163-bis). 
- Oppure, ove non debba compiersi alcuno dei precedenti adempimenti (mancata conciliazione, non rimessione immediata ex 187, né chiamata del terzo), il giudice ==deve provvedere sulle istanze istruttorie e, conseguentemente alla predisposizione del calendario delle udienze successive==. Il giudice provvede sulle richieste istruttorie e, tenuto conto della natura, urgenza e complessità della causa, predispone con ordinanza il calendario delle udienze successive sino a quella di rimessione della causa in decisione, indicando gli incombenti che saranno espletati in ciascuna di esse.
	- L'udienza per l'assunzione dei mezzi di prova è fissata entro 90 gg. 
	- Se l'ordinanza di fissazione del calendario è emanata fuori udienza, deve essere pronunciata entro 30 gg.

>Il calendario costituisce una sorta di programma preventivo dei tempi della trattazione e successive udienze fino alla rimessione in decisione della causa
>Trattandosi di un calendario preventivo, i termini in esso fissati, il cui mancato rispetto può costituire violazione disciplinare e può essere considerato ai fini della valutazione di professionalità del magistrato - possono essere prorogati anche d'ufficio quando sussistono gravi motivi (81bis disp att)
>Il calendario va fissato con pronuncia del giudice "sentite le parti". Dunque, è necessario che prima di adottare la decisione, inviti le parti ad esercitare il loro diritto al contraddittorio in relazione alla complessità della programmazione dell'attività processuale


**La possibilità per le parti di proporre prove contrarie alle prove d'ufficio disposte dal giudice** (183 c. 5). Se con l'ordinanza di cui al c. 4 vengono disposti d'ufficio mezzi di prova, ciascuna parte può dedurre (entro un termine perentorio assegnato dal giudice con la medesima ordinanza) mezzi di prova che si rendono necessari in relazione ai primi, nonché depositare memoria di replica nell'ulteriore termine perentorio parimenti assegnato dal giudice.


**Possibile conversione del rito ordinario a quello semplificato di cognizione (281-decies e ss.)**
(183-bis): All'udienza di trattazione il giudice, valutata la complessità della lite e dell'istruzione probatoria e sentite le parti (deve comunque instaurare il contraddittorio sulla sussistenza dei presupposti per la conversione del rito), se rileva che in relazione a tutte le domande proposte ricorrono i presupposti di cui al c. 1 dell'art. 281-decies (cioè: ==se tutti i fatti di causa non sono controversi tra le parti o se le domande sono fondate su prove documentali o di pronta soluzione o ancora se la decisione della causa richiede un'istruzione non complessa=="), dispone (è tenuto, in ragione del principio di proporzionalità fra le forme processuali) con ordinanza non impugnabile la prosecuzione del processo nelle forme del rito semplificato e si applica l'art. 281-duodecies c. 5
- Una volta disposta la conversione nel rito semplificato, essendo ormai maturate le preclusioni allegative e probatorie per le parti, il processo potrà proseguire con le forme del rito semplificato e, in particolare, ove la causa non sia già matura per la decisione (nel qual caso sarà immediatamente rimessa in decisione ai sensi dell'art. 187), con l'ammissione dei mezzi di prova e l'assunzione, secondo quanto prevede l'art. 281-duodecies