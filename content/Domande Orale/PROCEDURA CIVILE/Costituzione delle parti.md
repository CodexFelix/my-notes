### Costituzione dell'attore (165)
L'atto di citazione è rivolto a due destinatari. 
La portata recettizia della citazione nei confronti del giudice si concreta nella costituzione dell'attore. Il giudice, pur essendo il secondo destinatario, è in realtà il destinatario naturale della domanda, perché è a lui che l'attore chiede la tutela giurisdizionale

La costituzione con deposito dell'atto di citazione nei confronti del giudice rappresenta l'atto con cui l'attore, dopo aver proceduto alla notifica dell'atto di citazione nei confronti del convenuto, assolve all'onere di dare ulteriore impulso al processo appena instaurato

>L'attore deve costituirsi entro 10 giorni dalla notificazione della citazione al convenuto, a mezzo di procuratore o personalmente nei casi consentiti dalla legge, ==depositando la nota di iscrizione a ruolo e il proprio fascicolo contenente l'originale della citazione, la procura ed i documenti offerti in comunicazione==. Se si costituisce personalmentedeve dichiarare la residenza o eleggere domicilio nel comune ove ha sede il tribunale.

- In considerazione della scissione degli effetti della notificazione tra richiedente e destinatario, è da ritenere che il termine di costituzione dell'attore decorra dal momento della consegna dell'atto al destinatario.

L'ulteriore atto di impulso che l'attore ha l'onere di compiere per far proseguire il processo dopo la notificazione della citazione è dunque la sua **costituzione**.
La costituzione non è altro che il deposito di un fascicolo con modalità telematiche (oltre che della nota di iscrizione a ruolo): dell'atto di citazione, nel suo originale munito della relazione di notificazione, con i documenti che offre in comunicazione e con la procura, nel caso non sia contenuta nello stesso atto di citazione.
Ai sensi dell'art. 125 c. 2, la procura al difensore dell'attore può essere rilasciata in data posteriore alla notificazione dell'atto, purché anteriormente alla costituzione della parte rappresentata.

La costituzione attribuisce la presenza formale nel processo della parte (l'attore è già divenuto parte per mezzo della notificazione, che diviene ufficialmente ed attivamente presente nel processo, rivolgendo la sua domanda al giudice e così instaurando un rapporto diretto anche con lui, oltre che con il convenuto) per mezzo del difensore. Questa presenza permane per tutto il grado introdotto con la citazione, indipendentemente dal fatto che alla presenza legale corrisponda quella effettiva o di fatto alle udienze, per la quale ultima presenza si usa il diverso termine di comparizione.
In altri termini, la parte costituita può comparire o anche non comparire all'udienza, ossia restare assente; mentre la parte non costituita (che deve essere dichiarata contumace) rimane rigorosamente estranea allo svolgimento del processo (ferma, naturalmente, la sua qualità di parte).

Per il caso di citazione di più persone l'art. 165 c 2 nel disporre che, in tal caso, l'originale della citazione deve essere inserito nel fascicolo entro 10 gg dall'ultima notificazione, è chiaro nel procrastinare non la costituzione (che deve comunque avvenire entro 10 gg dalla prima notificazione), ma soltanto l'inserimento nel fascicolo dell'originale della citazione notificata.


### Costituzione del convenuto e comparsa di risposta (166 e 167)
La costituzione del convenuto è l'atto col quale egli assume la partecipazione attiva al processo. 
La costituzione avviene con la comparsa di risposta (atto difensivo scritto contrapposto alla citazione), che viene depositato con modalità telematiche, insieme alla copia della citazione che gli è stata notificata.

Il codice prevede un termine di costituzione con funzione acceleratoria anche per il convenuto, ma tale termine è spostato assai più in avanti nel tempo rispetto a quello dell'attore, in modo da consentirgli di conoscere non solo il testo della citazione, ma anche i documenti prodotti in giudizio e poter contare su un adeguato periodo di tempo per predisporre la propria linea difensiva e concretarla nella comparsa di risposta.
- Il convenuto deve costituirsi almeno 70 giorni prima dell'udienza di comparizione fissata nell'atto di citazione, depositando la comparsa di risposta (167)  con la copia della citazione notificata, procura e documenti che offre in comunicazione

La comparsa di risposta, come tutti gli atti di parte, deve contenere l'indicazione dell'ufficio giudiziario, le parti, l'oggetto, le ragioni di fatto e di diritto dei provvedimenti di giustizia richiesti e le conclusioni (125). Quindi, la comparsa di risposta deve contenere tutti gli elementi propri della citazione, ad eccezione della vocatio in jus (già avvenuta), con alcune precisazioni:
- Con riguardo all'oggetto del processo, occorre solo un riferimento all'oggetto del processo già determinato dall'attore nell'atto di citazione (con la conseguente formulazione di conclusioni riferite a quelle dell'attore, ad es. il rigetto della domanda di quest'ultimo). E' però salva la possibilità di allargare l'oggetto del processo (con la proposizione di eccezioni) o addirittura di oltrepassare i limiti della domanda (col proporre domande riconvenzionali). 
- Con la comparsa di risposta il convenuto ==è onerato a prendere posizione sui fatti posti a fondamento della domanda== ("deve proporre tutte le sue difese, prendendo posizione in modo chiaro e specifico sui fatti posti dall'attore a fondamento della domanda, indicare le proprie generalità e il c.f., i mezzi di prova di cui intende valersi e i documenti che offre in comunicazione, formulare le conclusioni"). Sebbene si tratti di un'attività non inclusa tra quelle previste a pena di decadenza dallo stesso art. 167 (v. c 2 per domande riconvenzionali ed eccezioni processuali e di merito non rilevabili d'ufficio) e ==suscettibile di essere compiuta anche successivamente, con le memorie integrative di cui all'art. 171-ter==. Si tratta di un'applicazione del principio di chiarezza e sinteticità (121 cpc), e comporta un aggravamento dell'onere per il convenuto di prendere posizione sui fatti di causa, nel senso di imporgli di esercitare tale onere in maniera puntuale e chiara, in modo di consentire al giudice di valutare se la posizione del convenuto sia di contestazione, ammissione o di non conoscenza degli stessi fatti. ==La disposizione va ricollegata all'art. 115 c.1, con la previsione del dovere per il giudice di porre a fondamento della decisione anche i fatti non specificamente contestati dalla parte costituita==

==La prima barriera preclusiva== a carico del convenuto ha riguardo **alle eventuali domande riconvenzionali e alle eccezioni che non sono rilevabili d'ufficio**. La decadenza riguarda anche le eventuali domande di accertamento incidentale (34 cpc) e le eventuali domande riconvenzionali in senso improprio, che il convenuto intendesse proporre nei confronti di un altro convenuto.
- Il c. 2 prevede una regola analoga a quella sulla nullità dell'atto di citazione per omissione o assoluta incertezza dell'oggetto o del titolo della domanda (164 cc. 4 e 5): "Il giudice, rilevata la nullità, fissa al convenuto un termine perentorio per integrarla. Restano ferme le decadenze maturate e salvi i diritti acquisiti anteriormente alla integrazione".
**Se intende chiamare un terzo in causa**, il convenuto ==deve farne  dichiarazione nella stessa comparsa e provvedere ai sensi dell'art. 269== (spostamento della prima udienza) e contestualmente chiedere lo spostamento della prima udienza.
- Secondo la Cassazione, lo spostamento dell'udienza in questo caso non sarebbe automatico, ma rimesso alla discrezionalità del giudice, a meno che il terzo non sia litisconsorte necessario pretermesso (SU 2010).

La prima barriera preclusiva non concerne invece le istanze istruttorie, che, come per l'attore, possono essere avanzate fino alla presentazione della memoria integrativa di cui all'art. 171-ter n. 2.

### Iscrizione della causa a ruolo (168), formazione del fascicolo d'ufficio, notificazioni e comunicazioni nel corso del procedimento
La costituzione dell'attore non è ancora sufficiente per completare l'incardinamento della causa davanti al giudice, in quanto essa ==va integrata con l'iscrizione della causa a ruolo==.
Inoltre, la funzione di impulso processuale propria della costituzione dell'attore (integrata con iscrizione a ruolo), può essere assolta anche nel caso che la costituzione del convenuto avvenga prima dell'attore

>All'atto della costituzione dell'attore, o se questi non s'è costituito, all'atto della costituzione del convenuto, su presentazione della nota di iscrizione a ruolo, il cancelliere iscrive la causa nel **ruolo generale**. 

La nota di iscrizione a ruolo è atto distinto dalla costituzione, pur dovendo avvenire contemporaneamente ad essa. Occorre precisare che se la parte che si costituisce per prima è il convenuto, è quest'ultimo che ha l'onere di chiedere l'iscrizione a ruolo, presentando la nota.

L'iscrizione a ruolo è l'atto con il quale il cancelliere provvede ad iscrivere la causa nel ruolo generale degli affari contenziosi civili. Il che avviene con l'indicazione dei suoi elementi di identificazione (nomi delle parti, indicazione sommaria dell'oggetto, in ordine cronologico e seguendo una numerazione progressiva che attribuisce alla causa un numero di ruolo, con cui potrà essere più facilmente individuata)
L'atto con cui si chiede l'iscrizione - ossia la nota o istanza - deve contenere l'indicazione succinta di tutti i suddetti elementi, compreso il giorno fissato per l'udienza di prima comparizione (71 disp. att.)


>Contemporaneamente all'iscrizione a ruolo, il cancelliere forma il fascicolo d'ufficio nel quale inserisce la nota di iscrizione a ruolo, copia dell'atto di citazione e delle memorie in carta non bollata e successivamente, processi verbali di udienza, provvedimenti del giudice, atti di istruzione e copia del dispositivo delle sentenze.

La nota di iscrizione a ruolo resta fuori dal fascicolo dell'attore/convenuto. Essa viene inserita nel fascicolo d'ufficio (che contiene tutti gli atti assunti dall'ufficio: nota di iscrizione a ruolo, fascicolo dell'attore contenente l'atto di citazione notificato e verbale d'udienza, nonché copia dei singoli scritti difensivi, processo verbale d'udienza, eventuale relazione del CTU, tutti i provvedimenti del giudice, fino alla sentenza)

Con la costituzione in giudizio, la parte assume la presenza ufficiale nel processo a mezzo del suo difensore, che compie l'autopresentazione. In correlazione a ciò, l'art. 170 prefvede che dopo la costituzione in giudizio, tutte le notificazioni e comunicazioni si fanno al procuratore costituito, al quale è sufficiente la consegna di una sola copia anche se costituito per più parti (170 c. 2)

### Designazione e immutabilità del giudice al quale è affidata la trattazione della causa (168-bis)
Il presidente del tribunale (al quale il cancelliere presenta il fascicolo d'ufficio precedentemente formato) designa il giudice istruttore al quale è affidata la trattazione, davanti al quale le parti debbano comparire

La designazione del giudice istruttore appartiene alle funzioni di natura ordinatoria che spettano al presidente del tribunale, il quale può anche designare se stesso quale giudice istruttore o giudice della causa, se lo ritiene opportuno.

>Subito dopo la designazione del giudice istruttore, **il cancelliere iscrive la causa sul ruolo della sezione e su quello del giudice istruttore**

La designazione del giudice a cui è affidata la trattazione della causa da parte del presidente deve avvenire in assoluta libertà. In particolare, il presidente non è vincolato alla concomitanza tra giorno scelto dall'attore per la prima udienza e il giorno in cui il giudice che intende designare tiene le udienze di prima comparizione, secondo la generica determinazione che il presidente deve compiere all'inizio di ciascun anno giudiziario. Se esistesse questo vincolo, l'attore potrebbe indirettamente scegliersi il giudice.

Il legislatore ha così dettato al 168-bis c. 4 la regola del differimento della prima comparizione all'udienza immediatamente successiva: "se nel giorno fissato per la comparizione il GI designato non tiene udienza, la comparizione delle parti è d'ufficio rimandata all'udienza immediatamente successiva tenuta dal giudice designato." 
In questo caso, il termine di costituzione del convenuto rimane ancorato al giorno dell'udienza originariamente fissata (con le conseguenti preclusioni).

La designazione del giudice, che è compiuta con riguardo a ciascuna causa dopo l'iscrizione a ruolo, è operante per tutto il corso del giudizio. In altri termini, il giudice, una volta designato, è immutabile e "solo in caso di assoluto impedimento o gravi esigenze di servizio può essere sostituito con decreto del presidente".

### Ritardata o mancata costituzione di entrambe le parti o di una di esse
Il fatto che l'attore non si sia costituito nei termini non condiziona la prosecuzione del processo: il convenuto, nel momento in cui si costituisce per primo nel termine di cui all'art. 166, può dare impulso al processo, col chiedere l'iscrizione a ruolo e così provocando la designazione del giudice istruttore.
Quando accade ciò, l'impulso dato dal convenuto che si costituisce per primo salva la funzionalità del processo in modo integrale, consentendo anche all'attore di reinserirsi nel processo costituendosi successivamente (171)
Del resto nell'ipotesi normale in cui l'attore si sia costituito nel suo termine iscrivendo la causa a ruolo, anche il convenuto fruisce della possibilità di differire la sua costituzione.
Di conseguenza l'art. 171 c. 2 afferma che "se una delle parti si è costituita entro il termine rispettivamente a lei assegnato, l'altra può costituirsi successivamente", ma restano ferme per il convenuto le decadenze di cui all'art. 167 cpc

La parte che non si costituisce entro il termine di cui all'art. 166 (termini x convenuto) ==è dichiarata contumace== con ordinanza del GI, salva la disposizione dell'art. 291 (irregolarità della citazione o della sua notifica tale da non consentire al convenuto di prendere parte al processo - con conseguente ordine di rinnovazione)


==Se nessuna delle due parti si costituisce nei termini stabiliti o se, pur essendo avvenuta la costituzione di una o di entrambe le parti, nessuna di esse abbia rispettato il proprio termine di costituzione==, l'art. 171 cpc risponde con un richiamo generico alle norme che disciplinano l'estinzione del processo (307 c. 1 e 2).
- se nessuna delle due parti si è costituita, è mancata pure l'iscrizione a ruolo e non è mai stato designato un giudice che debba o possa prendere provvedimenti in una prima udienza che non sarà mai tenuta
- se invece c'è stata l'iscrizione a ruolo in correlazione con la costituzione tardiva di una parte, non seguita dalla costituzione dell'altra parte, il giudice designato terrà la prima udienza ma solo per ordinare la cancellazione della causa dal ruolo (307 c. 1), così dando luogo ad una situazione identica a quella della mancata iscrizione a ruolo per mancata costituzione di entrambe le parti
La conseguenza di questa situazione di mancata iscrizione a ruolo o di avvenuta cancellazione dal ruolo ==non è ancora l'estinzione==, o fine anticipata del processo, ma una tappa per il determinarsi di quella fine.
==Il processo (ancora formalmente pendente) entra in uno stato di quiescenza che potrà durare fino a 3 mesi== a partire dalla scadenza del termine stabilito per la costituzione del convenuto (166 cpc) o dalla data del provvedimento di cancellazione (307 c. 1). 
- ==Entro quel termine il procedimento può essere rimesso in moto dalla parte che vi ha interesse== attraverso la ==notificazione all'altra parte di un atto (**comparsa di riassunzione**)==, che ha i caratteri propri di una nuova citazione (compresa la vocatio in jus; v. art. 125 disp. att.), ma che, lungi dall'introdurre un nuovo processo, ha la sola funzione di rimettere in moto il medesimo processo quiescente. Ai sensi dell'art. 125 att, la comparsa va notificata al procuratore costituito (secondo l'art.170 cpc)
- Con la comparsa di riassunzione vengono a determinarsi nuovi termini di costituzione, la cui mancata osservanza darà luogo questa volta all'==estinzione immediata== (307 c 2). L'estinzione immediata si verifica anche nel caso di mancata riassunzione nel termine di 3 mesi (307 c 1)

Va infine rilevato su un profilo generale che il rilievo del vizio di costituzione deve coordinarsi con la regola della conversione in motivo di gravame e del giudicato interno. Dunque, se non è stato fatto valere come motivo d'appello, esso non può più essere dedotto in sede di ricorso per cassazione.