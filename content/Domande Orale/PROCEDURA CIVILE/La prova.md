Prova concerne l'espletamento di uno dei due aspetti fondamentali della sua attività decisoria (c.d. giudizio di fatto o sui fatti, contrapposto a quello di diritto).

Le prove sono gli strumenti processuali per mezzo dei quali il giudice forma il suo convincimento circa la verità o non verità dei fatti affermati dall'una o dall'altra parte.
- Il giudice subisce un duplice vincolo: può conoscere soltanto dei fatti affermati dall'una o dall'altra parte (==judex secundum alligata judicare debet==)
- per pronunciarsi circa la verità dei fatti allegati, non può servirsi di regola che delle prove offertegli dall'una o dall'altra parte

La prova viene intesa in due significati:
- mezzi di prova: strumenti per la formazione del convincimento del giudice (202 e ss. cpc)
- risultato probatorio o prova raggiunta

Quanto alle modalità di ingresso della prova nel processo, bisogna distinguere tra:
- ==prove precostituite==, che si formano fuori e di solito prima del processo, e che entrano in questo mediante un semplice atto di esibizione  o produzione (es. documenti, come scritture pubbliche private, o prove documentali come fotografie o disegni o oggetto personale rinvenuto in un certo luogo). Entrano nel processo con la produzione, ossia inclusione nel fascicolo di parte al momento della costituzione o anche di seguito, ma comunque entro il termine per il deposito della seconda memoria integrativa (ex 171-ter n. 2)
- ==prove costituende==: si formano soltanto nel processo, sicché prima possono essere soltanto prospettate come possibili, immaginate o preventivate (es. prove orali come testimonianza, confessione o giuramento o ispezione giudiziale, richiesta di informazioni alla PA). 
	- il meccanismo con cui le prove costituende entrano nel processo è assai più ampio, tant'è vero che la fase dell'istruzione probatoria concerne prevalentemente le prove costituende. Il meccanismo si sviluppa in una serie di atti, che possono dirsi conglobare una sorta di procedimento, che si articola nelle seguenti ==3 fasi==: 1. istanza di parte (che offre mezzo di prova chiedendo al giudice l'espletamento dell'attività istruttoria necessaria perché la prova venga raccolta; non è necessaria per le prove che il giudice può disporre d'ufficio); 2. provvedimento di ammissione: assume la forma dell'ordinanza ed è il risultato della valutazione di ammissibilità e rilevanza dei mezzi di prova; 3. esperimento del mezzo di prova o assunzione della prova in esecuzione dell'ordinanza di ammissione (costituirsi della prova costituenda, che si concreta in tutte quelle attività istruttorie in senso stretto, per mezzo delle quali si attua quello che era un semplice programma probatorio, e che dà luogo ad un certo risultato probatorio, documentato nel processo verbale di assunzione della prova). Il risultato costituirà poi oggetto di valutazione che il giudice compirà al momento della decisione 

. Poteri istruttori ufficiosi del giudice. Principio dell'onere della prova. Principi nella valutazione delle prove; eccezioni al libero convincimento (prove legali). Le presunzioni (esempi: il figlio nei 180 giorni è concepito in costanza di matrimonio): legali e semplici; quali fatti non si possono provare con presunzioni semplici? (quelli da provare con testimoni). 

