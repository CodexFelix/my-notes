Soggettività di diritto internazionale dello Stato: si intende la astratta attitudine di un ente a diventare titolare di diritti ed obblighi previsti dalle norme di diritto internazionale
>Per lungo tempo tale capacità è stata attribuita esclusivamente allo Stato, ovvero all'organizzazione politica realizzatasi compiutamente nel 1648 (Trattato di Westfalia)

Dal momento che la capacità di agire nella vita delle relazioni internazionali (capacità di produrre atti giuridici, vedersi imputati illeciti internazionali, accedere agli organismi deputati al regolamento pacifico delle controversie) è propria degli organi di vertice di un Paese, occorre riferirsi allo ==Stato-apparato== (Stato governo), cui spetta la titolarità della sogettività internazionale

### Requisiti per l'acquisto della soggettività internazionale da parte degli Stati
"Stato" è termine plurisenso, potendo indicare:
- Stato-ordinamento: ordinamento guiridico statale nel suo complesso, comprensivo di tutti gli elementi costitutivi;
- Stato-apparato o Stato-governo: apparato burocratico e strutture divertice dello Stato, insieme degli organi statali che esercitano la potestà di imperio sulla collettività presente nel territorio
- Stato comunità: riferito all'insieme dei soggetti appartenenti alla comunità statale stanziati su un determinato territorio, cui è riconosciuta una propria autonomia sia come individui che nelle formazioni sociali

**Requisiti perché lo Stato acquisti la soggettività di diritto internazionale**:
- effettività (sovranità interna): lo Stato può pretendere che le norme vengano rispettate nei propri confronti e questo avviene finché esso eserciti effettivamente il proprio potere su di una comunità territoriale. Il requisito della **effettività** **territoriale** di governo è essenziale.
	- Per questo motivo è negata soggettività internazionale ai **governi in esilio** e ai **comitati di liberazione nazionale** che, benché riconosciuti dai governi ospitanti per motivi di opportunità politica, non hanno effettiva sovranità sul territorio occupato da altro Stato. Così, ad esempio, l’Organizzazione per la Liberazione della Palestina con sede a Tunisi, quando nel 1988 proclamò lo Stato della Palestina, nonostante non avesse alcuna base territoriale.
- indipendenza (sovranità esterna), parità nei confronti degli altri stati (lo Stato è superiorem non recognoscens)
	- Non hanno tale caratteristica gli Stati membri di **Stati federali** che, quindi, non sono soggetti di diritto internazionale, benché a volte possano essere autorizzati dal potere centrale a concludere accordi.
	- Diverso è il caso della **Confederazione**, ovvero l’unione tra Stati indipendenti e sovrani, creata soprattutto a scopi di difesa, con un organo rappresentativo di tutti gli Stati (Dieta) che possiede ampi poteri in materia di politica estera.
	- In definitiva, è indipendente e sovrano lo Stato il cui ordinamento sia originario, tragga forza giuridica da una Costituzione propria e non dall’ordinamento e dalla Costituzione di altro Stato. Non diminuisce la soggettività la dimensione anche minima del territorio. Fanno eccezione i **governi fantoccio**, che, pur se caratterizzati da istituzioni indipendenti e originarie, di fatto sono soggetti all’ingerenza di altri Stati; essi, quindi, non hanno soggettività internazionale.

