Lavoro occasionale: introdotto dal DL 50/2017 (conv. in L. 96/2017 e da ultimo modificato dal DL 48/2023), dopo l'abrogazione dell'intera disciplina del lavoro accessorio e del connesso sistema di pagamento dei voucher previsto dal D.lgs. 276/2006, da ultimo contenuta nel Jobs Act.

La nuova disciplina consente ai c.d. utilizzatori di ottenere prestazioni di lavoro occasionale entro precisi limiti, mediante due modalità, riferite a categorie diverse di committenti:
1. **il Libretto Famiglia**, per i soggetti  non professionali
2. il **Contratto di prestazione occasionale**, per le piccole imprese e i professionisti.

Natura giuridica, non è stata predeterminata dal legislatore. 
- Un orientamento sostiene che si tratti di lavoro subordinato, sia pure con una disciplinata semplificata delle tutele
	- Argomenti: il diritto del prestatore a fruire del riposo giornaliero, pause, riposi settimanali, secondo quanto previsto dagli artt. 7,8,9 d.lgs. 66/2003, norme inapplicabili a coloro che hanno autonomia decisionale e che, invece, presuppone assoggettamento a vincoli di orario e direttive; 
	- la previsione in caso di inosservanza di specifici parametri quantitativi, della conversione in rapporto di lavoro a tempo pieno e indeterminato - incompatibile con il lavoro autonomo generalmente contraddistinto dall'istantaneità dell'adempimento e dall'autonoma gestione del lavoro
- Altri sostengono che abbia natura di lavoro autonomo
	- occasionalità e saltuarietà della prestazione, ritenuta incompatibile con la subordinazione al potere organizzativo del datore di lavoro
	- uso del termine "compenso" che riecheggia le norme sul contratto d'opera 2222 cc


L'art. 54-bis definisce le prestazioni occasionali come quelle attività lavorative che danno luogo, nel corso di un anno civile:
- per ciascun prestatore a compensi di importo <5000 euro
- per ciascun utilizzatore, con riferimento alla totalità dei prestatori, a compensi di importo complessivamente non superiore a 10.000 euro, elevati a 15.000 per operatori fiere/terme/eventi/parchi divertimento
- per le prestazioni complessivamente rese da ogni prestatore in favore del medesimo utilizzatore a compensi di importo non superiore a 2.500
	- per ciascun prestatore per le attività di servizio steward negli impianti sportivi svolte nei confronti di società sportive a compensi di importo complessivo non superiore a 5.000

I compensi erogati a favore del lavoratore sono esenti da imposizione fiscale, non incidono sul so stato di disoccupato, ma possono essere computati ai fini del reddito necessario per il rinnovo o rilascio del permesso di soggiorno.
### Chi non può essere committente di lavoro occasionale
Le imprese possono utilizzare il contratto di lavoro occasionale se con un numero di lavoratori subordinati a tempo indeterminato inferiore a 10 (nei settori dei congressi, fiere, eventi, terme e parchi divertimento sale fino a 25 lavoratori subordinati indeterminato)

Soggetti che non possono ricorrere a lavoro occasionale:
- Imprese del settore agricolo
- Imprese dell'edilizia e settori affini, imprese nei settori di escavazione o lavorazione del materiale lapideo, imprese del settore delle miniere, cave e torbiere,
- Esecuzione di appalti di opere o servizi

La PA può impiegare le prestazioni di lavoro occasionale nell'ambito di progetti speciali rivolti a specifiche categorie di soggetti in stato di povertà, disabilità, detenzione, tossicodipendenza o di fruizione di ammortizzatori sociali: per lo svolgimento di lavori di emergenza correlati a calamità o eventi naturali improvvisi; per attività di solidarietà, in collaborazione con altri enti pubblici e/o associazioni di volontariato; per l'organizzazione di manifestazioni sociali, sportive, culturali o caritatevoli

Divieto di prestare lavoro occasionale per quei soggetti con cui l'utilizzatore abbia in corso o abbia cessato da meno di 6 mesi un rapporto di lavoro subordinato o di co. co. co.

Quanto all'oggetto della prestazione lavorativa, è ammesso il ricorso al contratto di prestazione occasionale per lo svolgimento di qualsiasi attività e in ogni settore, salvo i divieti sopra elencati.
