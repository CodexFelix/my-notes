Con lavoro parasubordinato si indica  un tipo di lavoro che presenta caratteristiche 
intermedie tra quelle del **lavoro subordinato** e quelle del **lavoro autonomo**.

>Per meglio comprendere tale affermazione, pare opportuno ricordare come il lavoro subordinato si distingua dal lavoro autonomo a causa della necessaria soggezione del lavoratore alle direttive del proprio [datore](https://www.wikilabour.it/dizionario/impresa/datore-di-lavoro/) (cd. eterodirezione).
> Laddove nel caso concreto tale elemento non emerga chiaramente, la giurisprudenza ha sottolineato come si sia comunque in presenza di un rapporto di lavoro subordinato se ricorrono una serie di [indici](https://www.wikilabour.it/segnalazioni/archivio/indici-della-subordinazione/) cd. suppletivi, quali l’inserimento nell’impresa del committente, la continuità della prestazione, l’assenza di rischio di impresa, il rispetto dell’[orario di lavoro](https://www.wikilabour.it/dizionario/orario/orario-di-lavoro/), la percezione di una [retribuzione](https://www.wikilabour.it/dizionario/retribuzione/retribuzione/) fissa e a scadenze prestabilite.
> La Corte Costituzionale, invece, ha individuato il carattere distintivo della subordinazione nell’inserimento del lavoratore nella struttura produttiva del datore che, al contempo, è anche l’unico soggetto legittimato ad appropriarsi del prodotto dell’attività del prestatore (cd. doppia alienità).


Per quanto riguarda il lavoro parasubordinato, si è giunti **piuttosto tardi** a una definizione normativa che prendesse atto e organizzasse con precisione situazioni lavorative esistenti nella prassi.

Il primo antecedente normativo del lavoro parasubordinato può essere individuato, all'interno del Codice Civile, nel **contratto di agenzia**, una sorta di collaborazione coordinata e continuativa che otterrà esplicito riconoscimento con la Legge 533/1973 (la cosiddetta Riforma del processo del lavoro).
- viene inserita una norma processuale: ==art. 409 c. 3 cpc==: l rito lavoristico si applicasse anche a tutte le controversie inerenti “prestazioni d’opera continuativa e coordinata, prevalentemente personale, anche se non a carattere subordinato”.  (c.d. co.co.co.)
- Nella sua attuale formulazione, come modificata dalla L. 81/2017, chiarisce che la collaborazione ==si intende coordinata quando, nel rispetto delle modalità di coordinamento stabilite di comune accordo dalle parti, il collaboratore organizza autonomamente l'attività lavorativa==

Nella stessa logica sono state poi estese ai lavoratori parasubordinati talune forme di [tutela previdenziale obbligatoria](https://www.wikilabour.it/dizionario/previdenza/previdenza-sociale/) ([invalidità](https://www.wikilabour.it/dizionario/pensione-di-invalidita/), [vecchiaia](https://www.wikilabour.it/dizionario/previdenza/pensione-di-vecchiaia/) e [superstiti](https://www.wikilabour.it/dizionario/previdenza/pensione-ai-superstiti-pensione-di-reversibilita/)), nonché la tutela obbligatoria contro gli [infortuni](https://www.wikilabour.it/dizionario/salute-e-sicurezza/infortunio-sul-lavoro/ "Infortunio sul lavoro").

Nonostante ciò, la disciplina prevista a favore dei lavoratori subordinati restava comunque maggiormente garantista (basti pensare alla tutela prevista in caso di licenziamento), per tale ragione spesso il ricorso alla categoria del lavoro parasubordinato continuava a perseguire una funzione elusiva di tale normativa. Per questo motivo, il legislatore si è adoperato al fine di prevedere una disciplina che limitasse la possibilità per i datori di lavoro di impiegare lavoratori solo formalmente autonomi per risparmiare sui costi della forza lavoro.

COCOPRO - Una prima regolamentazione del fenomeno è stata prevista negli artt. 61-69 del D.Lgs. n. 276/2003 ==(RIFORMA BIAGI)==, ove per la prima volta si stabilì che il ricorso alle collaborazioni coordinate e continuative ex art. 409 cod. proc. civ., salvo talune eccezioni, fosse possibile solo se quest’ultime si riferissero “a uno o più progetti specifici o programmi di lavoro o fasi di esso determinati dal committente e gestiti autonomamente dal collaboratore in funzione del risultato”. Il contratto di [lavoro a progetto](https://www.wikilabour.it/dizionario/tipologie-contrattuali/contratto-a-progetto/ "Contratto a progetto"), dunque, divenne la forma tipica di lavoro parasubordinato, essendo le altre forme di [collaborazione coordinata e continuativa](https://www.wikilabour.it/dizionario/tipologie-contrattuali/collaborazione-coordinata-e-continuativa/ "Collaborazione coordinata e continuativa") meramente residuali. Successivamente, la riforma del 2012, accogliendo gli sviluppi giurisprudenziali sul punto, eliminò il riferimento ai programmi e alle fasi di lavoro poiché avrebbe potuto essere interpretato come evocativo di mansioni ordinarie e ripetitive; invece, l’impiego di lavoratori parasubordinati avrebbe dovuto essere consentito solo in casi eccezionali, essendo il contratto di lavoro subordinato la forma standard del rapporto di lavoro.  
Sulla scorta della medesima finalità antielusiva, la nuova disciplina, inoltre, aveva riconosciuto a favore dei lavoratori alcune garanzie in materia di compenso del prestatore, di gravidanza, malattia e infortunio (artt. 62, 63 e 66).

Tuttavia, il legislatore con D.Lgs. n. 81/2015 decise, poco opportunamente, di ==abolire il contratto a progetto, lasciando in vita solo ed esclusivamente le collaborazioni coordinate e continuative== ex art. 409, n. 3, cod. proc. civ, cui però non erano state riconosciute tutele equivalenti a quelle precedentemente correlate ai contratti a progetto.  
L’art. 2 del medesimo decreto, però, ha specificato che, salvo alcune eccezioni, ove le prestazioni vengano organizzate dal committente (anche con riferimento ai tempi e al luogo di lavoro), alle collaborazioni coordinate e continuative si applica la disciplina del rapporto di lavoro subordinato. Successivamente, la l. n. 81/2017 ha esplicitato che tra i collaboratori coordinati e continuativi ex art. 409, n. 3, cod. proc. civ., devono essere ricompresi coloro i quali organizzano autonomamente la propria prestazione nel rispetto delle modalità di coordinamento stabilite di comune accordo tra le parti.

### Elementi costitutivi:
- **Continuità**: non necessariamente intesa in termini di durata, funzionale alla soddisfazione di un interesse durevole del committente, ma anche nel caso di prestazione unica che isa accompagnata dopo la conclusione del contratto da interazione tra le parti non limitata ai momenti dell'accettazione dell'opera e versamento del corrispettivo
- **Coordinamento**: collegamento funzionale tra la prestazione predeterminata contrattualmente e l'organizzazione del committente, accordando un potere di ingerenza sulle modalità di esecuzione della prestazione lavorativa al fine di raccordarla con le esigenze economico produttive
	- la L. 81/2017 ha definito il coordinamento, eliminando ogni potere di determinazione unilaterale del committente, a vantaggio di una ==determinazione consensuale==
	- per Cassazione 2020 si ha l'etero-organizzazione ==quando le modalità di svolgimento della prestazione== lavorativa ==sono imposte dal committente==- Se invece le modalità sono stabilite di comune accordo, la collaborazione non è attratta nell'art. 2 dlgs 81/2015 e non è soggetta all'applicazione della disciplina del lavoro subordinato.
	- vietata ogni forma di unilateralità nella predisposizione contrattuale
- Prevalente personalità della prestazione: lavoro svolto dal collaboratore qualitativamente prevalente sull'attività ausiliaria eventualmente prestata da altri, che pure potrebbe essere quantitativamente significativa.

### Trattamento normativo
- 409 cpc: assoggetta al rito lavoro al pari del rapporto subordinato, anche i rapporti di agenzia, rappresentanza commerciale ed altri rapporti co.co.co. 
- art. 50 TUIR assimila ai rediti da lavoro dipendente i redditi percepiti in relazione ai rapporti di collaborazione aventi ad oggetto prestazione di attività senza vincolo di subordinazione, con retribuzione periodica prestabilita
- art- 2 c- 26 ò- 335/1995 ==obbligatoria iscrizione alla gestione separata dell'INPS== ripartendo il relativo onere contributivo nella misura di 1/3 a carico del lavoratore e 2/3 committente
- art. 5 Dlgs 38/2000: obbligo di ==assicurazione contro gli infortuni e le malattie professionali==.
- art. 1 lett. E) dlgs 104/2022: estende ai cococo il diritto all'informazione che deve riguardare gli elementi essenziali del rapporto: condizioni di lavoro, tutela.


# COLLABORAZIONI ETERO-ORGANIZZATE
Si differenziano sia strutturalmente che per disciplina applicabile dai cococo

Figura voluta dal legislatore del 2015 (dlgs 81/2015) per ==estendere la tutela del lavoro subordinato== a talune fattispecie contigue al lavoro subordinato, contestualmente all'abrogazione del lavoro a progetto (introdotto dalla rif. Biagi)
>La riforma Biagi era ispirata da finalità antielusive, per distinguere le collaborazioni autonome genuine da quelle fittizie, sulla base del progetto alla cui realizzazione doveva essere ricondotta la prestazione autonoma; in sua mancanza il rapporto sarebbe stato dichiarato subordinato a tempo indeterminato sin dalla sua costituzione

Il predetto criterio discretivo si rivelò nella prassi di difficile individuazione e scarsamente efficace nella sua funzione antielusiva, tanto da indurre il legislatore a sopprimere l'istituto nel 2015

Allo stato si rinvengono quindi due forme di collaborazione:
- Collaborazioni coordinate e continuative (co.co.co) ex 49 cpc, assoggettate alla disciplina del lavoro autonomo
- Collaborazioni etero-organizzate (art. 2 Dlgs 81/2015), rispetto alle quali trova applicazione la disciplina del ==lavoro subordinato==, salvo alcune eccezioni

**Definizione** (art. 2 Dlgs 81/2015, rif. nel 2019): prestazioni di lavoro ==prevalentemente personali, continuative e le cui modalità di esecuzione sono organizzate dal committente==
- Le disposizioni si applicano anche alle modalità organizzate mediante piattaforme anche digitali.

Elementi costitutivi sono:
- Continuità della prestazione di lavoro (simile a 409 cpc)
- Carattere prevalentemente personale (simile a 409 cpc)
- ==Etero-organizzazione== (elemento differenziatore!). Le modalità organizzative non sono rimesse all'accordo delle parti, ma alla volontà unilaterale del committente

Quanto alla natura delle collaborazioni etero-organizzate, dottrina e giurisprudenza sono divise:
- genus contrattuale a sé, intermedio tra lavoro autonomo e subordinato
- parteciperebbero della natura autonoma dei rapporti di cui all'art. 2222 cc e 409 c. 3 cpc e rientrerebbero nella nozione ampia di lavoro parasubordinato
- ipotesi normativamente tipizzate di lavoro subordinato "evoluto"
- tutela "rafforzata" nei confronti di alcune tipologie di lavoratori, cui estendere le tutele del lavoro subordinato, prescindendo da ogni inquadramento tipologico.

La Cassazione nel 2020 ha ritenuto l'art. 2 Dlgs 81/2015 come ==norma di disciplina e non di fattispecie==, respingendo la tesi propugnata dalla CDA Torino della natura di tertium genus


### Lavoro su piattaforma digitale: il caso dei RIDERS
La Cassazione 2020 ha affermato che:
- la disciplina del lavoro subordinato, prevista dall'art. 2 Dlgs 81/2015 deve trovare applicazione ogni qualvolta il rapporto presenti gli indici fattuali tipizzati (personalità, continuità, etero-organizzazione). In presenza degli stessi, al giudice è preclusa ogni ulteriore indagine sulla natura (subordinata o meno) del rapporto
- è irrilevante se tali forme di collaborazione siano inquadrabili come subordinazione o autonomia, dato che ==l'art. 2 è norma di fattispecie== che ha statuito espressamente l'applicazione delle norme di lavoro subordinato
- per individuare ==l'etero-organizzazione==, è sufficiente che il ==coordinamento sia diretto ad inserire ed integrare la prestazione del collaboratore con l'organizzazione del committente==, secondo la modulazione da questo determinata; viceversa, non è necessario che l'eterodirezione investa anche tempi e luoghi di lavoro, nonostante il testo dell'art. 2 che riferiva il potere di organizzazione anche a tempi e luoghi di lavoro.
	- l'etero-organizzazione non è esclusa dall'autonomia del rider nella fase genetica del rapporto (la mera facoltà di obbligarsi alla prestazione), dato che è invece presente nella fase ==funzionale di esecuzione del rapporto==, relativamente alle modalità di esecuzione della prestazione, determinate in modo sostanziale da una piattaforma multimediale e applicativo smartphone

