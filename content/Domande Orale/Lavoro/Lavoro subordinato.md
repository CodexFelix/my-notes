Il codice non fornisce una definizione del contratto, quanto del **prestatore di lavoro subordinato** all'art. ==2094==.
>Colui che si obbliga mediante retribuzione a collaborare nell'impresa, prestando il proprio lavoro intellettuale o manuale alle dipendenze e sotto la direzione dell'imprenditore


- ==Alle dipendenze e sotto la direzione==:
	- assoggettamento alla direzione: al potere dell'imprenditore di stabilire le modalità con cui il lavoratore sarà tenuto ad eseguire le mansioni assegnategli (subordinazione tecnica); potere esercitato dal datore all'atto dell'instaurazione del rapporto di lavoro e suscettibile di ulteriore esercizio unilaterale in corso di rapporto (ius variandi)
	- ==alle dipendenze==: in modo idoneo al soddisfacimento dell'interesse dell'impresa (**subordinazione formale**)

Il principale elemento distintivo del rapporto di lavoro subordinato da quello autonomo è rappresentato dall'==assoggettamento del lavoratore al potere organizzativo, direttivo e disciplinare del datore di lavoro ((**eterodirezione**))==. La subordinazione è intesa come vincolo di natura personale che assoggetta il prestatore ad un potere datoriale che si manifesta in direttive inerenti, di volta in volta, alle modalità di svolgimento delle mansioni e che si traduce in una limitazione della libertà del lavoratore.

Posto che qualsiasi attività economicamente rilevante può essere oggetto sia di rapporto di lavoro subordinato che autonomo, quando risulti difficile l'accertamento in via diretta dell'elemento essenziale sopra delineato (particolarmente complesso nelle mansioni di carattere intellettuale o ad elevata professionalità o per la posizione di vertice del lavoratore nell'organizzazione aziendale, per cui può parlarsi di subordinazione attenuata), può farsi ricorso ad ==elementi dal carattere sussidiario a funzione indiziaria== 


### Indici presuntivi
La giurisprudenza ha elaborato i c.d. **indici presuntivi della subordinazione**, tutti accomunati dal fatto che essi tengono conto delle concrete modalità di svolgimento del rapporto:
- **Eterodirezione** delle modalità, anche di tempo e luogo, della prestazione
- **Inserimento stabile nell'organizzazione** produttiva dell'impresa
- Utilizzo di locali, mezzi e strutture del datore
- **Assenza di rischio imprenditoriale**
- Obbligo di osservanza di un **orario di lavoro e frequenza giornaliera**, con annessi obblighi di giustificazione dei ritardi o assenze
- **Continuità della collaborazione**, quale obbligo ideale tendenzialmente stabile della messa a disposizione da parte del dipendente delle energie lavorative
- **Retribuzione predeterminata** a cadenza fissa
- Pagamento dello straordinario, godimento delle ferie, versamento di contributi assicurativi
- **Esclusività della prestazione**
- **Infungibilità soggettiva** della prestazione
- **Esercizio di funzioni meramente esecutive**

Tali indici devono concorrere (non tutti ma almeno una pluralità di essi) al fine di consentire all'interprete una valutazione globale che permetta di dedurne la ricorrenza nel caso concreto della subordinazione.

Laddove neppure l'impiego di tali indici consenta di inferire in modo univoco la natura subordinata del rapporto, viene in soccorso la volontà negoziale delle parti.
Solo in tal caso, la denominazione attribuita dai contraenti al contratto di lavoro (nomen iuris) diventa un elemento determinante ai fini della qualificazione del rapporto.
Di regola, invece, il nomen iuris rappresenta uno degli elementi non assorbenti per la determinazione della natura giuridica del rapporto.

Viene in rilievo al riguardo la questione del rapporto tra la forma negoziale prescelta dalle parti e le concrete modalità di esecuzione del rapporto.
La giurisprudenza (costituzionale e di legittimità), partendo dal principio della ==prevalenza della sostanza sulla forma== ha affermato ripetutamente che il dato formale non preclude al giudice un'indagine tesa ad accertare la reale volontà delle parti, desumibile dall'effettivo atteggiarsi del rapporto, al fine di accertare se, a fronte di una dichiarata autonomia della prestazione, le concrete modalità di svolgimento del rapporto siano risultate in difformità rispetto ai tratti tipici del lavoro autonomo.
Pertanto, in caso di contrasto tra i dati formali iniziali di individuazione della natura del rapporto e quelli fattuali emergenti dal suo concreto svolgimento, a questi ultimi occorre dare prevalenza, dato che la tutela relativa al lavoro subordinato, per il suo rilievo pubblicistico e costituzionale, non può essere elusa per mezzo di una configurazione pattizia non rispondente alle concrete modalità di esecuzione del rapporto.


Giurisprudenza di legittimità:
>Non è necessario che il datore di lavoro eserciti un potere direttivo continuo e dettagliato sul lavoratore, ma piuttosto che lo stesso debba eseguire la sua prestazione nell'ambito di direttive programmatiche ab origine impartitegli e che debba tenere le proprie energie lavorative a disposizione del datore. 
>Tale nozione di ==subordinazione attenuata== discende dall'evolversi dei sistemi di organizzazione del lavoro, sempre più caratterizzati dalla tendenza all'esteriorizzazione o terziarizzazione di interi settori del ciclo produttivo o di una serie di professionalità specifiche.
>- nel **lavoro dirigenziale**, il lavoratore gode di ampi margini di autonomia e il potere di direzione del datore di lavoro non si manifesta in ordini e controlli continui e pervasivi, ma in indicazioni generali di carattere programmatico: il giudice di merito deve valutare l'esistenza di una situazione di coordinamento funzionale dell'attività con gli obiettivi dell'organizzazione aziendale idonea a ricondurre ai tratti distintivi della subordinazione tecnico-giuridica
>- Prestazione resa da professori d'orchestra in esecuzione di contratti conclusi in relazione a specifici programmi: non rileva l'obbligo di rispettare rigidamente gli orari delle prove e degli spettacoli quanto l'esistenza di un potere direttivo del datore di lavoro, che è da escludere se i lavoratori sono liberi di accettare le singole proposte contrattuali e sottrarsi alle prove in caso di variazioni in corso d'opera a fronte di pregressi impegni e la possibilità di assumere incarichi anche nei confronti di terzi
>- Lavoro giornalistico: la qualifica di redattore implica il requisito imprescindibile della quotidianità della prestazione e si contrappone alla figura del "collaboratore fisso" che offre una semplice continuità dell'apporto.