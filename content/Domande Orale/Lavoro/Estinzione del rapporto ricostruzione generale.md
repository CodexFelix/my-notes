Il rapporto di lavoro, come tutti i rapporti di durata può estinguersi.
Le cause di estinzione possono essere sia imputabili alla volontà dei contraenti che non imputabili.
- **Cause non imputabili**: scadenza del termine (nel contratto a tempo determinato), morte del lavoratore (in quanto intuitu personae), impossibilità sopravvenuta della prestazione 
	- altre ipotesi previste direttamente dalla legge sono l'espletamento del servizio militare o condanna definitiva del dipendente pubblico ad almeno 3 anni di reclusione per reati contro la PA o pena accessoria dell'interdizione dai pubblici uffici.
- **Cause di estinzione del rapporto lavorativo riconducibil alle parti**: risoluzione per mutuo consenso e recesso

### Disciplina del recesso nel codice civile
Il recesso è un atto unilaterale recettizio, espressione dell'esercizio di un diritto potestativo che può essere attribuito alle parti dal contratto (recesso contrattuale) o dalla legge (legale)

Nell'ambito del contratto di lavoro, l'ordinamento distingue tra ipotesi di recesso ad nutum e di recesso motivato, nonché tra recesso con obbligo di preavviso e senza preavviso:
1. ==R. ad nutum==: senza specifica motivazione, fermo l'obbligo di preavviso. Casi: lavoro domestico, coloro che hanno raggiunto età pensionabile, lavoratori assunti in prova durante il periodo di prova, dirigenti, sportivi professionisti
2. R. con preavviso (2118): la disciplina codicistica è fondata sul principio di **libera recedibilità delle parti dal contratto a tempo indeterminato**, con l'==unico vincolo del rispetto del termine di preavviso== (fissato nei contratti collettivi o in mancanza secondo gli usi o l'equità) ovvero ==in alternativa dalla corresponsione di un'indennità sostitutiva== che è dovuta dalla parte che recede sia essa datore di lavoro o prestatore. L'indennità pari alla retribuzione che sarebbe spettata alla parte se avesse lavorato durante il preavviso, è calcolata sulla base di tutti i compensi di carattere continuativo attribuiti al lavoratore, con esclusione dei meri rimborsi spese (2121)
3. ==R. per giusta causa senza preavviso== (2119): le parti possono recedere con effetto immediato (prima del termine in caso di contratto a t. determinato, senza preavviso in quello indeterminato) in presenza di giusta causa, ossia di ==motivo tale da non consentire la prosecuzione nemmeno provvisoria del rapporto==. 

Nel caso in cui il recesso sia esercitato dal datore, l'atto unilaterale è il ==licenziamento, che deve essere necessariamente sorretto da una motivazione== (giusta causa, giustificato motivo soggettivo o oggettivo). Il licenziamento deve essere sempre sorretto da una causa giustificatrice che ne costituisce il limite. L'art. 2118 cc ha quindi portata residuale

Nel caso in cui il recesso sia effettuato dal lavoratore, si parlerà di dimissioni

**Il termine di preavviso** costituisce un lasso temporale che deve essere osservato onde tutelare la controparte del rapporto, consentendo di individuare un'altra unità lavorativa sul mercato o per il prestatore di cercare altra occupazione. La durata minima del preavviso è stabilita dai contratti collettivi e varia in relazione all'anzianità di servizio e alla qualifica.
==Le parti hanno la possibilità di derogarvi==, come statuito dalla giurisprudenza di legittimità (Cass. 16527/2015) stabilendo un termine più lungo o anche più breve.

Durante il periodo di preavviso il contratto di lavoro continua a produrre i suoi effetti giuridici (ne consegue che se ad es. il lavoratore dimissionario assuma una condotta integrante giusta causa di licenziamento, il lavoratore potrà procedere allo stesso), ma è ben possibile che le parti decidano di far cessare gli effetti del contratto e la parte recedente corrisponda un'indennità sostitutiva, equivalente all'importo che sarebbe spettata, calcolata considerando tutte le voci della retribuzione corrisposte a carattere "continuativo" che non entra, tuttavia, a far parte della base imponibile ai fini del computo del TFR.

Natura del preavviso: si è a lungo dibattuto in ordine alla sua ==efficacia reale o obbligatoria==.
- Per i fautori della prima tesi, il pagamento dell'indennità sostitutiva non può comportare l'estinzione anticipata del rapporto, così che eventuali vantaggi normativi e retributivi intervenuti nelle more del periodo di preavviso sono idonei a produrre effetti favorevoli in capo al lavorator.
- Per il secondo orientamento, il recedente può scegliere se osservare il termine di preavviso o corrispondere l'indennità (obbligazione alternativa) con effetti di immediata risoluzione del rapporto contrattuale
L'==orientamento prevalente è quello per cui l'art. 2118 cc attribuisce al preavviso di licenziamento efficacia meramente obbligatoria e non reale==, con la conseguenza che se una delle parti esercita la facoltà di recedere con effetto immediato, il rapporto si risolve altrettanto immediatamente con l'unico obbligo della parte recedente di corrispondere l'indennità sostitutiva e senza che da tale momento possano avere influenza eventuali avvenimenti sopravvenuti.

