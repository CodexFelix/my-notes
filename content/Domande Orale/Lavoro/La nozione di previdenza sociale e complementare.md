>Ogni cittadino inabile al lavoro e sprovvisto dei mezzi necessari per vivere ha diritto al mantenimento e all'assistenza sociale.  
>I lavoratori hanno diritto che siano preveduti ed assicurati mezzi adeguati alle loro esigenze di vita in caso di infortunio, malattia, invalidità e vecchiaia, disoccupazione involontaria.  
>Gli inabili ed i minorati hanno diritto all'educazione e all'avviamento professionale.  
>Ai compiti previsti in questo articolo provvedono organi ed istituti predisposti o integrati dallo Stato.  
>L'assistenza privata è libera.
### Previdenza
- Previdenza -> Art. 38 Cost. c 2: i lavoratori hanno diritto al verificarsi di eventi tipizzati (infortunio, malattia, invalidità, vecchiaia, disoccupazione involontaria) che siano preveduti ed assicurati mezzi adeguati alle loro esigenze di vita
- 38 c. 4 -> Ai compiti previsti dall'art. provvedono organi ed istituti predisposti o integrati dallo Stato, fondando un ==modello di Stato sociale==, in cui la previdenza ha rilevanza pubblicistica e costituisce una delle funzioni primarie che lo Stato deve espletare e rientra tra i servizi che lo stesso è tenuto ad offrire.

Sebbene l'art. 38 c. 2 Cost. faccia riferimento solo ai lavoratori, la tutela non si limita a questi ultimi perché il lavoratore è comunque parte della famiglia (36 Cost.), con la conseguenza che gli interventi previdenziali a sostegno del lavoratore si estendono al nucleo familiare di appartenenza in caso di morte del lavoratore.

Il sistema previdenziale è tradizionalmente diviso in:
- **previdenza pubblica obbligatoria**: le c.d. assicurazioni sociali
- **previdenza complementare**, contraddistinta da forme previdenziali a costituzione e adesione volontaria che si affiancano a quelle obbligatorie ed implementano l'importo delle prestazioni obbligatorie dello Stato

La previdenza obbligatoria viene realizzata attraverso lo strumento dell'assicurazione sociale: a fronte del versamento di contributi, lo Stato assume la gestione o la tutela di eventi idonei ad ingenerare condizioni di bisogno per l'assicurato.
==Le assicurazioni sociali si distinguono da quelle private== per:
1. Fonte del rapporto (legge vs autonomia privata)
2. Fine cui l'assicurazione tende (sicurezza sociale ed interessi pubblicistici vs interesse privato risarcitorio)
3. Correlazione tra contribuzione e prestazione (principio di automaticità e mero collegamento strutturale vs vera e propria sinallagmaticità in quelle private)
4. Soggetto obbligato al pagamento dei premi assicurativi (nelle gestioni previdenziali il datore di lavoro, quindi soggetto distinto dal beneficiario)
5. Aleatorità dell'evento coperto da assicurazione (l'aleatorietà, che contraddistingue il contratto assicurativo privato, non è necessaria nel rapporto previdenziale ove la tutela pubblica è prevista anche a fronte di eventi inevitabili come vecchiaia e morte)

### Assistenza sociale (38 c. 1 Cost.)
Comprende i compiti della PA che, in attuazione dei principi di uguaglianza (3 Cost.) e solidarietà sociale (2 Cost.) che informano il nostro ordinamento, mirano a fornire prestazioni normalmente gratuite a i soggetti più bisognosi (a prescindere da un'attività lavorativa effettivamente svolta) e tendono ad eliminare le disuguaglianze economiche e salvaguardare le persone più svantaggiate.

>Ogni cittadino inabile al lavoro e sprovvisto dei mezzi necessari per vivere ha diritto al mantenimento e all'assistenza sociale

Es: assegno sociale, bonus nucleo familiare numeroso
### Differenze tra le due
- ==Platea dei beneficiari==: solo lavoratori x previdenza (lo svolgimento di attività lavorativa gli impone l'iscrizione ad una gestione previdenziale; c.d. sistema parassicurativo); generalità dei cittadini che abbiano i requisiti per quelle assistenziali (non è necessaria alcuna iscrizione ad una gestione previdenziale, ma è lo Stato a stanziare somme del bilancio pubblico per i bisogni della collettività)
- ==Sistema di finanziamento==: nella previdenza avviene attraverso i premi delle assicurazioni sociali corrisposti dai datori di lavoro o, eccezionalmente, dai lavoratori; nel caso dell'assistenza sociale, invece, il finanziamento è pubblico, a carico di tutta la collettività;
- ==Posizione soggettiva dei destinatari==: diritto soggettivo per previdenziali; interesse legittimo pretensivo x assistenziali
- ==Competenza legislativa==: esclusiva Stato x previdenza sociale obbligatoria e determinazione livelli essenziali prestazioni concernenti i diritti sociali; concorrente Stato-Regioni per previdenza complementare e integrativa e tutela sicurezza del lavoro

### Rapporto giuridico previdenziale
Rapporto giuridico complesso, perché involge una pluralità di soggetti e, proprio in relazione ad essi, è possibile distinguere le relazioni giuridiche tra essi intercorrenti.

==Il rapporto previdenziale è trilatero==, in quanto coinvolge:
1. Ente previdenziale, soggetto erogatore della prestazione: nel sistema delle assicurazioni sociali è prevista una pluralità di Enti diversamente caratterizzati a seconda della natura dell'attività svolta dal lavoratore o del rischio protetto. 
	1. Tra i principali enti INPS (assicurazioni obbligatorie per invalidità, vecchiaia, superstiti, nonché gestione di forme di previdenza a carattere temporaneo diverse dalle pensioni) e INAIL (gestione infortuni sul lavoro e malattie professionali). Ulteriori enti sono le Casse previdenziali dei liberi professionisti e gli Enti minori (es. Enasarco, ente nazionale di assistenza per agenti e rappresentanti nel commercio)
2. Datore di lavoro: colui che è obbligato a versare i contributi nel rapporto di lavoro subordinato. 
	1. Il lavoratore autonomo è del pari tenuto a versare i contributi ed in via esclusiva
	2. Nei rapporti di collaborazione, vi è un onere contributivo ripartito tra committente e lavoratore, ma il committente è responsabile nei confronti del datore di lavoro
3. Lavoratore: beneficiario della prestazione previdenziale. Rientrano i lavoratori subordinati, con contratto di collaborazione eterorganizzata, occasionali, autonomi, piccoli commercianti, lavoratori agricoli autonomi, associati in partecipazione, soci lavoratori di cooperative.

La pluralità di soggetti coinvolti consente di distinguere tra:
- rapporto contributivo: effetto della genesi stessa del rapporto di lavoro
- Rapporto erogativo: che si costituisce al verificarsi del rischio (evento assicurato)

Il rischio, che costituisce l'oggetto del rapporto previdenziale, è predeterminato dalla legge e può trovare la sua genesi nell'attività lavorativa stessa (malattia o infortunio) oppure in ipotesi esulanti come la vecchiaia, la gravidanza, ecc.
### Rapporto contributivo
Rapporto che si instaura automaticamente tra Ente previdenziale cui è dovuto il versamento della contribuzione e il soggetto tenuto alla contribuzione.
Si instaura automaticamente al verificarsi dei presupposti di legge: costituzione rapporto di lavoro, iscrizione in albi professionali, espletamento di attività lavorative protette, ecc.

L'obbligo contributivo si radica nell'art. 23 Cost., per cui tale obbligo deve essere previsto per legge. Il sistema previdenziale è finanziato mediante il versamento dei contributi contributi, anche se in alcune circostanze v'è una partecipazione diretta dello Stato o intervento indiretto attraverso fiscalizzazione degli oneri sociali (mediante riduzione delle aliquote di finanziamento dei fondi o mettendo a carico della fiscalità generale la riduzione concessa, così riducendo il costo del lavoro per le imprese).

==Natura giuridica dei contributi==, varie tesi:
1. Concezione assicurativa -> contributi equiparati ai premi assicurativi corrisposti alle assicurazioni private
2. Lavorista -> natura retributiva, per cui i contributi costituirebbero una quota del salario oggetto di risparmio forzoso del lavoratore, accantonato per far fronte ad esigenze future
3. **Tributarista (prevalente**) -> ricondotta alla categoria delle imposte, quali prelievi coattivi funzionali alla realizzazione di un interesse generale

Varietà delle tipologie di contributi:
- contributi obbligatori, versati in caso di effettivo svolgimento di attività lavorativa
- contributi figurativi o fittizi, corrisposti in ipotesi tassative in cui il rapporto di lavoro resta sospeso per cause non imputabili alla volontà del lavoratore (maternità, malattia, CIG, cariche pubbliche elettive, servizio militare)
- contributi volontari: versati dall'interessato in un momento successivo alla cessazione del rapporto di lavoro
- contributi da riscatto, con cui vengono accreditati contibuti per periodi in cui la contribuzione non era obbligatoria (es. periodo del corso di laurea o dottorato di ricerca)

Quantificazione dell'obbligo contributivo:
- per determinare la misura della contribuzione è necessario applicare un'aliquota percentuale alla base imponibile (costituita, a seconda del tipo di gestione previdenziale, dalla retribuzione o dal compenso del cococo o dal reddito del lavoratore autonomo)
	- aliquota contributiva: determinata per legge e varia in relazione alle gestioni; è indipendente dal rischio assicurato salvo che per i premi INAIL il settore economico di appartenenza. L'art. 23 Cost. impone alla legge l'individuazione dei criteri per la determinazione dell'aliquota ferma la determinazione annuale dell'ente previdenziale previo decreto ministeriale
	- La nozione di retribuzione imponibile per l'individuazione della contribuzione dovuta dal lavoratore dipendente è stata individuata dall'art. 12 l. 153/96 ed era autonoma da quella lavoristica e tributaria. Con la novella introdotta dal D.lgs. 314/97 si è assistito all'unificazione della nozione di retribuzione imponibile sia a fini previdenziali che fiscali (art. 48 TUIR: "tutte le somme e valori in genere a qualunque titolo spettanti nel periodo di imposta, anche sotto forma di erogazioni liberali, in relazione al rapporto di lavoro, con esclusione di alcune voci tassativamente previste")

### Rapporto erogativo ed il principio di automaticità
Intercorre tra lavoratore ed Ente tenuto ad erogare la prestazione previdenziale al verificarsi dell'evento protetto.

- Nel nostro ordinamento vige il ==principio di automaticità delle prestazioni==, che opera con riferimento al profilo funzionale del rapporto: il diritto del lavoratore al trattamento previdenziale sorge al verificarsi dell'evento o della condizione che generano lo stato di bisogno, indipendentemente dall'effettivo pagamento dei contributi da parte del datore.
	- l'automaticità consente di trasferire in capo all'Ente previdenziale il rischio dell'insolvenza del datore di lavoro, liberando così l'assicurato
- Il principio di automaticità delle prestazioni previdenziali opera esclusivamente per il lavoro subordinato, con alcune eccezioni, mentre non opera per i lavoratori autonomi e liberi professionisti, dato che essi sono anche soggetto tenuto all'obbligazione contributiva.
- Il fondamento normativo può essere rinvenuto nell'art. ==2116 cc.== che dispone che le prestazioni sono dovute al prestatore di lavoro anche quando l'imprenditore non ha versato regolarmente i contributi, salvo disposizioni di leggi speciali. Tale principio, originariamente operante solo per l'assicurazione obbligatoria contro gli infortuni e le malattie professionali, è stato successivamente esteso anche alle prestazioni previdenziali temporanee e poi a quelle pensionistiche. 
- il principio di automaticità incontra due limiti fondamentali:
	- Il principio di automaticità opera solo nell'arco temporale di prescrizione dei contibuti: il lavoratore non può beneficiare dei contributi prescritti (art. 40 L. 153/1969). Per questo aspetto va segnalata la portata limitata dell'automatismo per le prestazioni pensionistiche, atteso che per quelle relative alle prestazioni temporanee e per tutela INAIL non opera il limite. 
	- il lavoratore deve fornire una prova dell'esistenza del rapporto di lavoro e della retribuzione mediante documenti o prove certe o comunque con ogni mezzo

### Prescrizione dei crediti contributivi e omissioni
La prescrizione dei crediti contributivi ==si compie con il decorso di 5 anni== (art. 3 c. 9-10 l. 335/95): una volta maturata, i contributi non possono più essere utilmente versati e l'ente ha il divieto di accettarli (==principio di irricevibilità dei contributi previdenziali==)
Al lavoratore ed ai suoi superstiti è però concessa la possibilità di denunciare all'ente l'irregolarità o omissione del datore di lavoro: a fronte della denuncia, se il debito contributivo non è ancora estinto, si verifica l'interruzione della prescrizione, che da quel momento ricomincia a decorrere con l'ordinario termine decennale.

==Quando la prescrizione è maturata, il principio di automaticità non trova applicazione e gli enti previdenziali non sono tenuti a corrispondere la prestazione==.
Il lavoratore è in tal caso tutelato con:
 - risarcimento del danno da parte del datore (tutela contrattuale, 2116 c. 2)
 - costituzione di rendita vitalizia presso l'ente, finanziata dal datore o dallo stesso lavoratore, salva rivalsa nei confronti del primo; incombe però sul lavoratore l'onere di  provare di aver svolto l'attività lavorativa, la durata del rapporto, la sua natura giuridica e la misura della retribuzione L'art. 13 L. 1338/62 che contempla tale azione consente al datore di lavoro di versare la riserva matematica della contribuzione omessa colmando i vuoti contributivi e faculta il lavoratore a fare lo stesso salvo richiesta di risarcimento.  L'eventuale azione giudiziaria prevede la presenza anche dell'ente previdenziale. 
 
 In caso di assoggettamento del datore di lavoro a procedura concorsuale, il lavoratore ha altresì possibilità in alternativa di richiedere all'ente previdenziale che i contributi omessi e prescritti siano considerati come versati ai fini del diritto e della misura della prestazione.

Il lavoratore non può agire per ottenere la condanna dell'ente previdenziale alla regolarizzazione della sua posizione contributiva, nemmeno in ipotesi in cui l'ente previdenziale che sia stato messo a conoscenza dell'inadempimento contributivo prima della decorrenza del termine di prescrizione, non si sia tempestivamente attivato per l'adempimento nei confronti del datore, residuando unicamente in suo favore la facoltà di chiedere la costituzione della rendita vitalizi a (l. 1338/1962) e il rimedio risarcitorio del 2116 cc
Recentemente tale principio è stato confermato anche dalla giurisprudenza di legittimità che, con una sentenza ricostruttiva della questione, ha enunciato il seguente principio di diritto "in ragione della tutela assicuratagli dal principio di automaticità delle prestazioni previdenziali, di cui all'art. 2116 c. 1 cc e di quella risarcitoria di cui al 2116 c 2, il lavoratore, in caso di omissione contributiva da parte del datore di lavoro, non ha alcun diritto di agire nei confronti degli enti previdenziali per ottenere la regolarizzazione della propria posizione contributiva, nemmeno nel caso in cui tali enti, nonostante la sua denuncia, non abbiano provveduto al recupero dei contributi dovuti dal datore di lavoro ove l'inadempimento dell'obbligo contributivo abbia comportato la perdita delle prestazioni previdenziali"
### Ricongiunzione e totalizzazione
Strumenti che consentono a chi ha prestato attività lavorative assoggettate a differenti regimi previdenziali di ovviare alla situazione di frazionamento che non gli consentirebbe di accedere ad alcun trattamento pensionistico.

- **Ricongiunzione**: istituto con cui si procede ad un effettivo ==trasferimento a titolo oneroso dei contributi da una gestione previdenziale ad un'altra== (l. 29/1979), onde concentrare i periodi contributivi in un'unica gestione e massimizzare i benefici pensionistici
- **Totalizzazione** (dlgs 42/2006), costituisce una ==forma contabile di computo unitario==: i periodi maturati presso diversi regimi vengono cumulati mediante operazione aritmetica. Per il ==lavoratore è corrisposta un'unica pensione, la cui erogazione concreta è tuttavia di competenza pro-rata delle singole gestioni== in rapporto ai periodi di iscrizione. Condizioni:
	- lavoratore iscritto a 2 o più forme di assicurazione obbligatoria, senza essere già titolare di alcun trattamento pensionistico autonomo
	- anzianità anagrafica pari o superiore a 65 anni e anzianità contributiva minima di 20 anni o anzianità contributiva di 40 a prescindere da età anagrafica
	- richiesta estesa a tutti e per intero i periodi assicurativi

La totalizzazione non può essere impiegata per il conseguimento della pensione anticipata.
- Cumulo a domanda (l. 228/2012) che consente ai lavoratori iscritti a più forme di assicurazione obbligatoria che non siano già titolari di trattamenti pensionistici di cumulare periodi contributivi non coincidenti per conseguire un'unica pensione. Il cumulo è riservato a coloro che sono iscritti all'AGO, alla gestione separata e a fondi sostitutivi ed esclusivi. Il cumulo deve riguardare tutti e per intero i periodi posseduti dall'assicurato nelle gestioni destinatarie dalla normativa sul cumulo. E' precluso ai titolari di assegno ordinario di invalidità