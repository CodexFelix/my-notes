Il 7 marzo 2015 è entrato in vigore il Decreto legislativo n. 23/2015, attuativo del c.d. Jobs Act (Legge n. 183 del 2014), riguardante il “contratto di lavoro a tempo indeterminato a tutele crescenti” (C.T.C.).

A dispetto del nome, il decreto in parola **non introduce una nuova tipologia contrattuale** , bensì un nuovo regime sanzionatorio per le ipotesi di [licenziamento illegittimo](https://www.wikilabour.it/licenziamento-illegittimo-effetti/ "Licenziamento illegittimo - Effetti"), destinato a sostituire la disciplina prevista dall’[art. 18](https://www.wikilabour.it/articolo-18-statuto-dei-lavoratori/ "Articolo 18 (Statuto dei Lavoratori)") della Legge n. 300 del 1970; detto regime non avrà valenza generale, ma verrà applicato ai soli lavoratori che verranno assunti a [tempo indeterminato], come operai, impiegati e [quadri](https://www.wikilabour.it/quadri/), a decorrere dalla data di entrata in vigore del decreto (7 aprile 2015).

Dalla nuova disciplina sono dunque esclusi i [dirigenti](https://www.wikilabour.it/dirigenti/ "Dirigenti").

Rispetto alle tutele offerte dall’art. 18, peraltro già fortemente depotenziate dalla riforma del 2012 (c.d. Legge Fornero) – che, com’è noto, ha introdotto quattro diversi regimi di tutela, graduati in base al tipo di vizio che affligge il licenziamento –, la nuova disciplina restringe ulteriormente le ipotesi di [reintegrazione](https://www.wikilabour.it/reintegrazione/ "Reintegrazione") del lavoratore, individuando nel pagamento di un’==indennità risarcitoria la sanzione principale applicabile in caso di licenziamento illegittimo==.  
> I quattro regimi di tutela introdotti dalla **Legge Fornero** erano: 
> 1. **Reintegrazione piena**:   
    - Applicabile in casi di **licenziamento discriminatorio**, **nullo** (ad esempio per motivi di maternità o matrimonio) o **orale**. In questi casi, il lavoratore aveva diritto alla reintegrazione nel posto di lavoro, e al datore di lavoro spettava anche il pagamento di una somma a titolo di risarcimento del danno e il versamento dei contributi previdenziali non pagati durante il periodo di estromissione.
>2. **Reintegrazione attenuata**:
    - Applicabile per i licenziamenti disciplinari in cui fosse dimostrata in giudizio l'**insussistenza del fatto materiale** che aveva portato al licenziamento. Anche in questo caso, il lavoratore poteva essere reintegrato, ma era previsto anche un risarcimento economico più limitato rispetto al primo caso.
>3. **Tutela meramente obbligatoria**:
    - Nei casi in cui il giudice avesse accertato che il licenziamento era ingiusto, ma non rientrava nei casi che prevedevano la reintegrazione (ad esempio, per un vizio formale del licenziamento), il datore di lavoro era tenuto a pagare un'indennità risarcitoria, che variava tra le **12 e le 24 mensilità** in base all'anzianità del lavoratore.
>4. **Obbligatoria ridotta**:
    - Per i casi di licenziamento per giustificato motivo oggettivo, disciplinare dove il licenziamento era comunque riconosciuto illegittimo, ma si trattava di **violazioni procedurali**. In questi casi, il rapporto di lavoro si estingueva, e il datore di lavoro era obbligato a pagare una somma pari a **6-12 mensilità** di retribuzione, senza possibilità di reintegrazione.

L’espressione ==“tutele crescenti” fa in particolare riferimento alle modalità di calcolo di detta indennità, il cui ammontare è parametrato all’anzianità di servizio maturata dal dipendente al momento del licenziamento==. 
Sul punto è recentemente intervenuto il d.l. 12 luglio 2018, n. 87, conv. in l. 9 agosto 2018, n. 96, che, pur lasciando inalterato l’impianto del regime sanzionatorio, ha innalzato la misura dell’indennità da corrispondere ai lavoratori.


In base alla nuova disciplina attualmente vigente, la **reintegrazione resta solo per**:
- i licenziamenti [discriminatori](https://www.wikilabour.it/licenziamento-discriminatorio/ "Licenziamento discriminatorio");
- i licenziamenti nulli per espressa previsione di legge;
- i licenziamenti [orali](https://www.wikilabour.it/licenziamento-verbale-orale/ "Licenziamento verbale (orale)");
- i licenziamenti in cui il giudice accerta il difetto di giustificazione per motivo consistente nella disabilità fisica o psichica del lavoratore;
- i licenziamenti [disciplinari](https://www.wikilabour.it/licenziamento-disciplinare/ "Licenziamento disciplinare") in relazione ai quali sia direttamente dimostrata in giudizio l’insussistenza del fatto materiale contestato al lavoratore


**Datori piccoli** Il decreto si occupa anche dei dipendenti dei datori di lavoro che non raggiungono le soglie numeriche richieste per l’applicazione dell’art. 18, introducendo un sistema di tutele che, rispetto a quello applicato ai lavoratori delle imprese di maggiori dimensioni, ==esclude la reintegrazione nell’ipotesi del licenziamento disciplinare dichiarato illegittimo per insussistenza del fatto materiale== e prevede un’indennità risarcitoria dimezzata.  

Tra le novità introdotte dal decreto c’è anche una nuova **procedura conciliativa** , che ha l’obiettivo di rendere più rapida la definizione del contenzioso sul licenziamento, e che prevede l’immediato pagamento, da parte del datore di lavoro, di un indennizzo in una misura compresa tra 3 e 27 mensilità. Per favorire questo tipo di soluzione, il legislatore ha peraltro previsto che detto indennizzo non costituisce reddito imponibile per il lavoratore e non è assoggettato a [contribuzione previdenziale](https://www.wikilabour.it/contributi-normativa-soggetti-obbligati-misura-prescrizione/ "Contributi - Normativa, soggetti obbligati, misura, prescrizione").  
In particolare, l’art. 6 del decreto stabilisce che, in caso di licenziamento, il datore di lavoro, al fine di evitare il giudizio, entro i termini di [impugnazione](https://www.wikilabour.it/impugnazione/ "Impugnazione") stragiudiziale del licenziamento (60 giorni), può convocare il lavoratore presso una delle sedi conciliative indicate dal quarto comma dell’art. 2113 c.c. (tra cui, in particolare, le commissioni di conciliazione presso le [direzioni provinciali del lavoro](https://www.wikilabour.it/direzione-territoriale-del-lavoro-dtl/)) e dall’art. 76 del decreto legislativo 276 del 2003, e offrirgli un assegno circolare di importo pari a una mensilità per ogni anno di servizio, e comunque non inferiore a 3 mensilità e non superiore a 27 mensilità.
Ancora sotto il profilo procedurale, il decreto stabilisce che ai nuovi assunti **non si applica** la preventiva **[procedura di conciliazione](https://www.wikilabour.it/conciliazione/ "Tentativo obbligatorio di conciliazione") davanti all’Ispettorato territoriale del lavoro** , introdotta dalla riforma del 2012 per le ipotesi di licenziamento per [giustificato motivo oggettivo](https://www.wikilabour.it/licenziamento-per-giustificato-motivo-oggettivo-gmo/ "Licenziamento per giustificato motivo oggettivo").  
Infine, il decreto prevede altresì che ai licenziamenti intimati nel nuovo regime non si applica il c.d. rito Fornero, introdotto anch’esso dalla Legge 92 del 2012, che tanti problemi interpretativi e pratici ha posto e pone tuttora ai giudici e alle parti.


### La disciplina
Con il decreto legislativo n. 23/2015, sul c.d. contratto di lavoro a tempo indeterminato a tutele crescenti, il Governo ha cominciato a dare attuazione al c.d. Jobs Act (Legge n. 183 del 2014), introducendo un nuovo regime di tutela per le ipotesi di licenziamento illegittimo, destinato dapprima ad affiancare e quindi a sostituire il sistema di tutele previsto dall’art. 18 dello Statuto dei Lavoratori.  
==In base alla nuova disciplina, il lavoratore ingiustamente licenziato avrà diritto, nella maggior parte dei casi, a percepire esclusivamente un indennizzo economico; la tutela reintegratoria viene invece limitata a poche e residuali ipotesi.==


**Ipotesi di reintegrazione del lavoratore nel posto di lavoro**
Il decreto legislativo 23/2015 stabilisce che il datore di lavoro è obbligato a reintegrare il lavoratore ingiustamente licenziato nei soli casi di:  
- licenziamento discriminatorio a norma dell’art. 15 della Legge n. 300 del 1970 (art. 2, co. 1);
- licenziamento nullo per espressa previsione di legge (art. 2, co. 1);
- licenziamento inefficace perché intimato in forma orale (art. 2, co. 1, ult. parte);
- licenziamento rispetto al quale il giudice accerti il difetto di giustificazione per motivo consistente nella disabilità fisica o psichica del lavoratore (art. 2, co. 4);
- licenziamento per giustificato motivo soggettivo o per giusta causa rispetto al quale sia direttamente dimostrata in giudizio l’insussistenza del fatto materiale contestato al lavoratore (art. 3, co. 2).


**Ipotesi in cui spetta solo indennizzo economico**
Fuori delle suddette ipotesi, in **tutti gli altri casi di licenziamento individuale ingiustificato** o intimato in violazione delle procedure prescritte dalla legge (ad es. in materia di licenziamento disciplinare), il **rapporto si estingue** comunque e al lavoratore è **dovuta unicamente una indennità** che oscilla tra le 6 e le 36 mensilità (da 2 a 12, se si tratta di violazione procedimentale).

- Più in particolare, l’art. 3, co. 1, del decreto stabilisce che in caso di licenziamento per giustificato motivo oggettivo, per giustificato motivo soggettivo¬ o per giusta causa, allorché il giudice ==accerti l’illegittimità del licenziamento==, dichiara l’estinzione del rapporto di lavoro e condanna il datore di lavoro al pagamento di un’indennità, non assoggettata a contribuzione previdenziale, di importo pari a due mensilità di retribuzione per ogni anno di servizio (la base di calcolo è costituita, anche in questo caso, dall’ultima retribuzione di riferimento per il calcolo del trattamento di fine rapporto).   In ogni caso, l’indennità non potrà essere inferiore a 6 mensilità, né potrà superare le 36 mensilità. 
- Ai sensi dell’art. 10, il medesimo regime sanzionatorio (indennità pari a due mensilità per ogni anno di servizio, comunque ricompresa tra 6 e 36 mensilità) trova applicazione anche nei casi di **licenziamento collettivo** illegittimo per **violazione della procedura prescritta dalla legge** (in particolare, le procedure richiamate all’art. 4, co. 12, Legge 223 del 1991) o per **violazione dei [criteri di scelta](https://www.wikilabour.it/criteri-di-scelta/ "Criteri di scelta")** (art. 5, co. 1, Legge 223 del 1991).  
- Al lavoratore spetta un mero indennizzo economico anche nell’ipotesi di licenziamento illegittimo per **violazione del requisito della motivazione** (art. 2, co. 2, legge 604 del 1966) o per **violazione della procedura prescritta dall’art. 7 dello Statuto dei Lavoratori** .   In questi casi, tuttavia, l’indennità risulta **dimezzata** : sarà pari a 1 mensilità per ogni anno di servizio, con un limite minimo di 2 mensilità e un limite massimo pari a 12 mensilità.


![[Pasted image 20241004170455.png]]
![[Pasted image 20241004171333.png]]
![[Pasted image 20241004171304.png]]
![[Pasted image 20241004171221.png]]

___
In sintesi, con l'introduzione del **Jobs Act** (Decreto Legislativo n. 23/2015), il **contratto a tutele crescenti** ha ridotto i casi in cui era prevista la **reintegrazione** nel posto di lavoro per i lavoratori licenziati illegittimamente. Rispetto al regime precedente, in particolare quello regolato dall'articolo 18 dello **Statuto dei Lavoratori** (modificato dalla Legge Fornero del 2012), la reintegrazione è stata significativamente limitata e sostituita, nella maggior parte dei casi, da **indennizzi economici**.

Ecco i casi in cui la **reintegrazione** era applicabile prima, ma con il **Jobs Act** non lo è più:

### 1. **Licenziamenti per giustificato motivo oggettivo** (motivi economici o organizzativi)

- **Prima**: La reintegrazione poteva essere disposta se il giudice accertava che il motivo oggettivo addotto dal datore di lavoro non esisteva.
- **Oggi**: Con il Jobs Act, nei casi di licenziamento per giustificato motivo oggettivo, il rapporto di lavoro si estingue e il lavoratore ha diritto solo a un **indennizzo economico** che va da 6 a 36 mensilità, calcolato in base all'anzianità di servizio. Non è più prevista la reintegrazione.

### 2. **Licenziamenti disciplinari senza giusta causa o giustificato motivo soggettivo** (contestazione disciplinare non sufficiente)

- **Prima**: Era possibile la reintegrazione se il giudice accertava che il fatto contestato non aveva rilievo disciplinare sufficiente o non si era verificato.
- **Oggi**: La reintegrazione è possibile **solo** se viene dimostrata in giudizio **l'insussistenza del fatto materiale**contestato (cioè se il fatto non è mai avvenuto). In tutti gli altri casi, anche se il licenziamento è illegittimo, il lavoratore non viene reintegrato ma ha diritto a un indennizzo risarcitorio tra 6 e 36 mensilità.

### 3. **Licenziamenti per violazioni procedurali** (ad esempio, mancata corretta applicazione delle procedure di licenziamento)

- **Prima**: In caso di violazioni procedurali, la reintegrazione poteva essere disposta in alcuni casi.
- **Oggi**: Il Jobs Act ha eliminato la reintegrazione per questi casi, sostituendola con un indennizzo risarcitorio ridotto, variabile da 2 a 12 mensilità.

### 4. **Licenziamenti per giustificato motivo soggettivo o giusta causa con sproporzione** (l'infrazione c'è stata, ma la sanzione del licenziamento è sproporzionata)

- **Prima**: Se il giudice riconosceva la sproporzione tra il fatto contestato e la sanzione del licenziamento, poteva disporre la reintegrazione del lavoratore.
- **Oggi**: Il Jobs Act elimina la reintegrazione in caso di sproporzione della sanzione, prevedendo solo un risarcimento economico.

### 5. **Piccole imprese (sotto le soglie dell'art. 18)**:

- **Prima**: Anche nelle piccole imprese con meno di 15 dipendenti, la reintegrazione era possibile per i casi di licenziamento illegittimo.
- **Oggi**: Nelle piccole imprese, la **reintegrazione** non è prevista neanche per i licenziamenti disciplinari illegittimi (a meno che non siano discriminatori o nulli). Il lavoratore ha diritto solo a un indennizzo ridotto, pari a 1 mensilità per ogni anno di servizio, con un massimo di 6 mensilità.

### In sintesi, la **reintegrazione** è ora prevista solo nei seguenti casi residuali:

1. **Licenziamento discriminatorio**.
2. **Licenziamento nullo** per espressa previsione di legge (es. maternità o matrimonio).
3. **Licenziamento inefficace** perché intimato in forma orale.
4. **Licenziamento per motivo legato a disabilità fisica o psichica** del lavoratore.
5. **Licenziamento disciplinare** in cui è dimostrata l'insussistenza del fatto materiale.

In tutti gli altri casi di licenziamento illegittimo, il **Jobs Act** prevede esclusivamente **indennizzi economici**, segnando una riduzione significativa della tutela della reintegrazione rispetto al regime precedente.