**Rinuncia**: negozio ==unilaterale== con cui il lavoratore abbandona consapevolmente un diritto

**Transazione**: contratto ==bilaterale== con cui le parti del negozio, attraverso reciproche concessioni, prevengono o estinguono una lite (1965)

==L'art. 2113 cc.== detta una tutela rafforzata al prestatore di lavoro, arte debole, per evitare che possa negoziare diritti indisponibili
> Le rinunzie e transazioni che hanno ad oggetto diritti del prestatore di lavoro derivanti da disposizioni inderogabili della legge e contratti o accordi collettivi concernenti i rapporti di cui all'art. 409 cpc ==non sono valide==

- Ambito soggettivo: non solo lavoro subordinato, ma anche agenzia e cococo a carattere prevalentemente personale
- Ambito oggettivo: non chiaro, dato che si riferisce a diritti derivanti da ==disposizioni inderogabili== della legge o accordi collettivi
	- l'inderogabilità attiene alla fonte costitutiva del diritto e non già alla natura dello stesso
	- se l'inderogabilità è evidente per le leggi, più problematica è nel caso la fonte sia un CCNL

Esempi:
- il lavoratore può prestare il consenso alla ==riduzione della retribuzione, ma non può scendere sotto i limiti previsti dal CCNL==, che presuntivamente sono rispettosi del dettato del 36 Cost.
- il lavoratore non può rinunciare alle ferie (36 c. 3 Cost), ma può rinunciare al risarcimento dei danni in caso di sua violazione (indennità sostitutiva)

### Requisiti della rinuncia
L'atto deve manifestare una chiara ed inequivoca volontà del lavoratore a disporre del proprio diritto.
- Sono legittime le rinunce/transazioni aventi ad oggetto diritti derivanti da contratti individuali: si tratta di accordo estintivo (rientrante nel 1321)
- Consapevolezza del diritto di cui si sta disponendo; presuppone che esso sia determinato, quindi i diritti devono essere maturati (con esclusione di diritti futuri, per cui ad es. è invalida la rinuncia avente ad oggetto il TFR se il rapporto è ancora in corso)
	- Occorre che il diritto sia noto al lavoratore e specificamente individuato nell'atto abdicativo
	- la quietanza liberatoria o a saldo ( in cui attestando la ricezione di un pagamento dichiara di non aver altro a pretendere) non ha valore di rinuncia, ma di mera dichiarazione di scienza. Può assumere valore di rinuncia solo se vi è chiara e piena consapevolezza dei diritti da abdicare; sì che la quietanza predisposta su moduli standardizzati non ha efficacia dispositiva e non costituisce rinuncia

### Impugnazione delle rinunce e transazioni
La rinuncia realizzata in violazione dell'art. 2113 cc è invalida. 
- Secondo la giurisprudenza consolidata, la sanzione è quella dell'==annullabilità== e non quella della nullità, 
	- sono casi di nullità solo quelli di oggetto indeterminato o indeterminabile (1346 cc), diritti futuri ed eventuali, o causa illecita (1343) 
L'unico legittimato a far valere l'annullabilità è il lavoratore, ma ==ha l'onere di agire nel termine semestrale==. Il semestre decorre dalla data di cessazione del rapporto o dal negozio dispositivo, se successivo alla cessazione del rapporto.
- Ciò è giustificato dalla soggezione in cui versa il prestatore di lavoro
L'impugnazione può essere fatta con qualsiasi atto scritto, anche stragiudiziale, da cui emerga in maniera chiara ed inequivocabile la volontà del lavoratore di invalidare la rinuncia impugnata.

Se il lavoratore non impugna la rinunzia o la transazione entro il breve termine di 6 mesi, tali atti restano definitivamente validi ed incontestabili (salvo che non siano affetti dai tradizionali vizi di volontà, che possono essere fatti valere nel termine di prescrizione dell'azione di annullamento e nei limiti previsti per questi tipi di atti - ad es. solo errore di diritto per le transazioni).

### Comma 4 art. 2113 - Accordi nelle sedi protette
Le conciliazioni raggiunte davanti alla commissione di conciliazione istituita presso l'Ispettorato del Lavoro (410 cpc), in sede sindacale (412-ter), davanti ad un collegio di conciliazione ed arbitrato irrituale (412quater) o dinnanzi al giudice (185 cpc) - cd ==sedi protette== sono pienamente valide e quindi non suscettibili di essere impugnate, derogando alla regola generale.

Il Dlgs 149/2022 ha esteso l'inoppugnabilità agli accordi stipulati in sede di ==negoziazione assistita da avvocati== (Dlgs 132/2014), aggiungendo così un'ulteriore sede protetta

La ratio della previsione risiede nella circostanza che la sede protetta ove viene effettuata la rinunzia o transazione, garantendo la genuinità della volontà manifestata, garantisce la libera determinazione del lavoratore.
Le sedi indicate dalla disposizione sono tassative, insuscettibili di applicazione analogica.


