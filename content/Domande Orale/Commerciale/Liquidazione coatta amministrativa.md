Disciplina rimasta invariata nel CCII rispetto alla L. Fall.

Per alcune categorie di imprese, la legge non prevede l'assoggettamento a fallimento, ma a peculiare procedura concorsuale, maggiormente idonea per ==imprese pubbliche o sottoposte a controllo pubblico==, in considerazione del generale rilievo socioeconomico dell'attività svolta.

Vi sono assoggettate le imprese che nel corso della loro esistenza sono sottoposte a ==vigilanza dell'autorità amministrativa==.
La stessa autorità è competente per la dichiarazione della LCA. Difatti, la procedura è amministrativa e non dichiarata e gestita dall'autorità giudiziaria come la liquidazione giudiziale.

Differenze con Liquidazione Giudiziale:
- Presupposto: non necessariamente lo stato di insolvenza dell'impresa, ma anche ==gravi irregolarità nella gestione== o ==violazione di legge== o ==motivi di pubblico interesse== 
- Finalità: principalmente ==estintiva== (eliminazione dell'impresa dal mercato, in quanto non più idonea a perseguire l'interesse pubblico alla cui cura era originariamente deputata) e non esecutivo-satisfattoria

Di norma le imprese soggette a LCA sono sottratte alla Liquidazione giudiziale. Ove tuttavia la legge preveda la possibilità di ricorrere ad entrambe (es. società cooperative), il problema è risolto dal legislatore con il ==criterio della prevenzione==: la dichiarazione di apertura della LG preclude la LCA e viceversa.

Se la legge non dispone diversamente, le imprese soggette a liquidazione coatta amministrativa ==possono essere ammesse alla procedura di **concordato preventivo**==. (art. 296)


### Provvedimento di liquidazione e eventuale accertamento dello stato di insolvenza
Il provvedimento (decreto dell'autorità amministrativa) che ordina la liquidazione, entro dieci giorni dalla sua data, è **pubblicato** integralmente, a cura dell’autorità che lo ha emanato, nella Gazzetta Ufficiale della Repubblica italiana ed è comunicato per l’iscrizione all’ufficio del registro delle imprese, salve le altre forme di pubblicità disposte nel provvedimento.

Con il provvedimento che ordina la liquidazione o con altro successivo vengono nominati gli **organi della procedura**:
- ==commissario liquidatore== (qualifica di PU), procede a tutte le operazioni della liquidazione secondo le direttive **dell’autorità che vigila sulla liquidazione** e sotto il controllo del **comitato di sorveglianza**
	- Il commissario prende in consegna i beni compresi nella liquidazione, le scritture contabili e gli altri documenti dell’impresa o dell’ente richiedendo, ove occorra, l’assistenza di un notaio.
	- Il commissario forma quindi **l’inventario**, nominando, se necessario, uno o **più stimatori per la valutazione dei beni**.
	- L’imprenditore o gli amministratori (se l’impresa è una società o una persona giuridica), devono rendere al commissario liquidatore, **il conto della gestione** relativo al tempo posteriore all’ultimo bilancio.
	- Il commissario è dispensato dal formare il bilancio annuale, ma deve presentare **alla fine di ogni semestre all’autorità che vigila sulla liquidazione** una **relazione** sulla situazione patrimoniale dell’impresa e sull’andamento della gestione.
	- Nello stesso termine, il commissario deve altresì trasmettere copia della relazione, al **comitato di sorveglianza**, unitamente agli estratti conto dei depositi postali o bancari relativi al periodo.
	- Il commissario liquidatore, può esercitare **l’azione di responsabilità** contro gli amministratori e i componenti degli organi di controllo con **l’autorizzazione dell’autorità che vigila** sulla liquidazione.
	- Per il compimento degli **atti di straordinaria amministrazione** di valore indeterminato e per la continuazione dell'esercizio dell'impresa, il commissario deve essere autorizzato dall'autorità di vigilanza, sentito il comitato di sorveglianza.
- ==comitato di sorveglianza== (con funzioni consultive e di controllo), composto da 3 o 5 membri scelti fra persone particolarmente esperte nel ramo di attività esercitato dall'impresa, possibilmente tra i creditori (art. 301 CCII)

### Procedimento di LCA
Si articola in TRE FASI: 
1. Accertamento passivo
2. Liquidazione
3. Ripartizione dell'attivo tra i creditori concorrenti
Queste fasi, diversamente dal fallimento, si svolgono davanti all'autorità amministrativa; l'intervento dell'autorità giudiziaria è soltanto eventuale e previsto a tutela dei diritti soggettivi dei creditori e dei terzi coinvolti della procedura.


- Accertamento passivo: salvo che le leggi speciali stabiliscano un maggior termine, entro novanta giorni dalla data del provvedimento di liquidazione, **il commissario forma l’elenco dei crediti ammessi o respinti** e delle domande accolte o respinte, e lo deposita nella cancelleria del tribunale dove ha il centro degli interessi principali.
	- La principale differenza, rispetto alla liquidazione giudiziale, alla quale per il resto si rinvia, è rappresentata dal **ruolo del commissario liquidatore**, il quale forma l’elenco dei crediti ammessi o respinti, che **diviene esecutivo** con il **deposito nella cancelleria del tribunale** nel cui circondario l’impresa o l’ente ha il proprio centro degli interessi principali. ==NON SONO NECESSARIE DOMANDE DI AMMISSIONE DA PARTE DEI CREDITORI, NE' APPOSITA VERIFICA IN SEDE GIUDIZIALE==
- LIQUIDAZIONE ATTIVO: attività interamente affidata al commissario liquidatore, che ha tutti i poteri necessari, salvo le limitazioni stabilite dall'autorità che vigila sulla liquidazione.
	- Tuttavia, la vendita degli immobili o di beni mobili in blocco, deve essere autorizzata dall’autorità che vigila sulla liquidazione, con il parere del comitato di sorveglianza.
- RIPARTIZIONE: disciplinata in maniera analoga a quanto previsto per il fallimento
	- prevista anche la possibilità di **distribuire acconti parziali** a tutti i creditori o ad alcune categorie di essi, previa acquisizione del parere del comitato di sorveglianza e con l’autorizzazione dell’autorità che vigila sulla liquidazione
	- Prima dell’ultimo riparto ai creditori, il ==bilancio finale della liquidazione, con il conto della gestione e il piano di riparto== tra i creditori, accompagnati da una **relazione del comitato di sorveglianza**, devono essere sottoposti **all’autorità che vigila sulla liquidazione**, la quale ne autorizza il deposito presso la cancelleria del tribunale competente e liquida il compenso al commissario.

Dell’avvenuto deposito, a cura del commissario liquidatore, è data comunicazione ai creditori ammessi al passivo e ai creditori prededucibili.
Gli interessati possono proporre le loro contestazioni con ricorso al tribunale nel termine perentorio di venti giorni, decorrente dalla comunicazione fatta dal commissario per i creditori; per ogni altro interessato dalla pubblicazione in GU e nei giornali designati dall'autorità che vigila sulla liquidazione.
Decorso il termine senza che siano proposte contestazioni, il bilancio, il conto di gestione e il piano di riparto **si intendono approvati**, e il commissario provvede alle **ripartizioni finali tra i creditori**.

Il procedimento si può chiudere per
- ripartizione dell'attivo
- per concordato. In questo caso l'autorità che vigila sulla liquidazione deve autorizzare l'impresa in liquidazione, uno o più creditori o un terzo a proporre al tribunale un concordato.
	- a differenza di quanto accade per il fallimento, non è necessaria l'approvazione del concordato da parte dei creditori; questi potranno soltanto proporre le loro opposizioni avverso la proposta di concordato depositata nella cancelleria del tribunale.
	- il tribunale sentito il parere dell'autorità che vigila sulla liquidazione decide sulle opposizioni e sulla procedura di concordato, con decreto emesso in camera di consiglio