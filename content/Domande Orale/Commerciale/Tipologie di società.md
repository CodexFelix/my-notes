La società costituisce species del più ampio genus di impresa collettiva (al cui interno sono ricomprese pure associazioni, fondazioni, consorzi con attività esterna)

Si tratta di organizzazioni di persone e mezzi create dall'autonomia privata per l'esercizio in comune di un'attività economica.

La materia è dominata dal ==principio di tipicità==: i privati possono costituire solo società secondo i modelli organizzativi previsti dal legislatore 
La ratio del principio di tipicità è dovuto agli effetti estesi ai terzi che la società produce, operando sul mercato

L'art. 2249 cc prevede espressamente che le società che hanno per oggetto l'esercizio di un'attività commerciale devono costituirsi secondo uno dei tipi indicati nei capi 3 e ss. del Titolo V (società): snc, sas, spa, sapa, srl

Scelto un determinato tipo societario, sono ammesse ==clausole atipiche== nell'atto costitutivo, purché non incompatibili con il tipo societario prescelto


### Classificazione società
Per:
- Scopo perseguito (scopo-fine)
	- mutualistiche: cooperative e mutue assicuratrici
	- lucrative: tutti gli altri tipi di società
- Natura dell'attività svolta
	- commerciale 
	- non commerciale (anche società semplice)
- Personalità giuridica: 
	- società di capitali (srl, sas, spa) e cooperative hanno personalità giuridica e sono pertanto dotate di autonomia patrimoniale perfetta
	- società di persone ne sono prive e si parla di autonomia patrimoniale imperfetta
- Regime di responsabilità per obbligazioni sociali:
	- società in cui rispondono sia il patrimonio sociale che i soci personalmente e illimitatamente responsabili (srl e snc)
	- società in cui v'è una distinzione tra soci a responsabilità illimitata (accomandatari) e soci a responsabilità limitata (accomandanti)
	- società in cui per le obbligazioni sociali risponde solo la società con il proprio patrimonio (spa, srl, società cooperative)


### Start--up innovative
Il d.l. 179/2012, coordinato con la L. di conv. 221/2012 il legislatore ha introdotto una disciplina finalizzata a favorire la creazione e lo sviluppo di nuove imprese innovative (==c.d. start-up innovative==).

- Start-Up innovativa: società di capitali,, costituita anche in forma di cooperativa, 
- di diritto italiano ovvero società europea residente in Italia, 
- le cui quote o azioni non sono quotate in un mercato regolamentato o un sistema multilaterale di negoziazione
- che ha come oggetto sociale esclusivo o prevalente lo ==sviluppo, produzione e commercializzazione di prodotti o servizi innovativi ad alto valore tecnologico==

Il legislatore ha previsto accanto alla start-up innovativa, un'ulteriore figura denominata ==incubatore di start-up innovative certificato==
- Società di capitali costituita anche in forma cooperativa
- di diritto italiano o come società europea residente in Italia ai sensi dell'art. 73 DPR917/1986
- che offre ==servizi per sostenere la nascita e sviluppo di startup innovative==

Benefici per queste società: 
- art. 26 L.179/12: disposizioni derogatorie alle norme in materia societaria
- Dl. 179/12: benefici fiscali
- ==mancata sottoposizione alle procedure concorsuali==, ad eccezione dei procedimenti di crisi da sovraindebitamento e liquidazione del patrimonio (Capo 2 L. 3/2012)


### Società tra professionisti (STP)
Ammissibilità in passato esclusa dalla dottrina e unanime giurisprudenza.
1. Si riteneva che il modello societario per l'esercizio di una professione intellettuale fosse incompatibile con ==personalità della prestazione== (2229 ss cc)
	1. L. 1815/1939 contemplava il divieto di costituire società per l'esercizio di professioni protette, a suo tempo introdotto per garantire un collegamento diretto tra professionista e esecuzione della prestazione, a garanzia del cliente, che entrava in contatto esclusivamente con una determinata persona fisica iscritta in albo professionale a seguito di rigoroso controllo della preparazione.
	2. L'unica forma ritenuta consentita era quella dello ==studio associato==, costituito tra soggetti regolarmente iscritti all'albo e comprendente nella denominazione nome e cognome di tutti gli associati (art. 1 l. 1815/1939). Anche in tal caso, comunque, l'incarico viene affidato dal cliente al singolo professionista e non allo studio, che non ha personalità giuridica e assume rilievo solo nei rapporti tra associati, ai fini della divisione degli utili
2. Esistono società estranee al fenomeno delle STP e sono da considerarsi senz'altro ammissibili e valide: le ==società di mezzi== (per acquisto e gestione in comune di beni strumentali all'esercizio individuale delle rispettive professioni); ==società di servizi imprenditoriali==, società che offrono sul mercato un servizio complesso, per la cui realizzazione sono necessarie anche prestazioni professionali di soci e di terzi (tali prestazioni non sono l'oggetto esclusivo dell'attività svolta, ma hanno carattere meramente strumentale e servente al servizio unitario offerto dall'impresa)
3. Negli ultimi anni il divieto di costituire STP è stato derogato dal legislatore, fino alla sua definitiva scomparsa con l'==emanazione della L. 183/2011==
	1. possibilità di costituire società di ingegneria (di capitali o cooperative a cui possono anche partecipare soggetti non professionisti), per l'esecuzione di studi di fattibilità, ricerche, consulenze, progettazioni o direzioni dei lavori, valutazioni di congruità tecnico-economica o studi di impatto ambientale; oppure ==società di professionisti== (società di persone o cooperative, cotsituite esclusiamente da professionisti iscritti negli appositi albi)
	2. norme specifiche son state dettate anche per ==società tra farmacisti== e ==società tra avvocati (Dlgs 96/2001)== Nel 2003 è stata consentita la prestazione di servizi professionali interdisciplinari (es. consulenza legale + assistenza fiscale) da parte di società di persone o associazioni di professionisti (c.d. società di servizi professionali interdisciplinari).
	3. Nel 2011 viene definitivamente eliminato lo storico divieto di costituire società per l'esercizio di professioni protette. Tra le attività professionali regolamentate in ordini professionali (c.d. professioni protette) rientrano: dottore commercialista ed esperto contabile, professioni tecniche (ingegnere, architetto, geometra), professioni sanitarie (medico-chirurgo, veterinario, farmacista, infermiera professionale, levatrice, assistente sanitaria, fisioterapista), professione di psicologo. E' espressamente escluso dall'ambito di applicazione delle STP l'esercizio delle professioni non protette, che già erano consentite in forma imprenditoriale, sia individuale che societaria, in quanto non rientranti nel divieto dell'art. 2 l. 1815/1939

La STP non costiuisce un tipo di società a sé stante, ma è disciplinata dalle norme del codice civile dettate per il tipo sociale prescelto, con la sola eccezione delle norme introdotte espressamente dalla legge in relazione al particolare oggetto sociale:
- il rapporto d'opera professionale si instaura tra cliente e società, alla quale viene conferito l'incarico professionale, anche se questo viene poi materialmente eseguito da uno o più soci. 
- La responsabilità per la prestazione professionale ricade sulla società e non sul singolo professionista. 
- l'opinione per cui il rapporto d'opera è tra società e cliente è confermata dalla ==necessità di iscrizione della STP all'ordine professionale==, con conseguente assoggettamento a regime disciplinare, dalla possibilità per la STP di scegliere il professionista che eseguirà la prestazione e soprattutto per l'obbligo in capo alla STP di stipulare una polizza assicurativa per la responsabilità civile derivante dall'esercizio dell'attività professionale
- In ogni caso la normativa ha introdotto una serie di ==disposizioni volte a preservare il carattere personale della prestazione==, ad esempio prevedendo che l=='incarico professionale conferito alla società sia eseguito solo dai soci in possesso di determinati requisiti== per l'esercizio della prestazione professionale richiesta. Il socio professionista che deve eseguire la prestazione può essere scelto dal cliente, ma in mancanza di tale scelta, deve essere preventivamente comunicato al cliente.

### La società tra avvocati
- Nata con D.lgs. 96/2001 (prima di allora esisteva solo la forma associata - studio associato) e aveva la disciplina di riferimento nella SNC. Non era ammessa costituzione di società di capitali e i soci erano esclusivamente gli iscritti all'Albo forense
	- il rinvio alla SNC manifesta l'intenzione del legislatore di utilizzare il modello personalistico quale schema-base, così non discostandosi da altri interventi legislativi in materia (società multidisciplinari)
	- l'oggetto sociale doveva essere limitato all'attività professionale di rappresentanza, assistenza e difesa in giudizio ed avere un carattere "esclusivo". In coerenza con tale presupposto, lo stesso decreto detta una serie di disposizioni volte ad assicurare il rispetto della correlazione tra qualità dii socio e quella di avvocato. In particolare, i soci dovevano essere in possesso del titolo di avvocato e l'amministrazione della società spettava ai soci e non poteva essere affidata a terzi 
- La L. 124/2017 (legge annuale per il mercato e concorrenza) ha introdotto importanti novità: si elimina il divieto per l'avvocato di associarsi a più di una associazione, viene consentito l'esercizio della professione forense in forma ==di società di èersone, di capitali, cooperative, iscritte in apposita sezione speciale dell'albo tenuto dall'ordine territoriale==
	- nelle società possono entrare ==soci professionisti, ma di solo capitale==; gli avvocati o altri professionisti iscritti all'albo devono comunque rappresentare i 2/3 del capitale sociale e dei diritti di voto, altrimenti la società si scioglie.
	- l'organo di gestione deve essere composto solo da soci e in maggioranza da avvocati
	- i soci professionisti possono rivestire la carica di amministratori (ma amministratore può essere anche un socio di capitale)
	- nell'esercizio della professione forense in forma societaria, la prestazione resta comunque personale. I soci professionisti che eseguono la prestazione devono assicurare l'indipendenza e l'imparzialità e dichiarare i possibili conflitti di interesse o incompatibilità.
	- La responsabilità della società e dei soci non esclude la responsabilità di chi ha eseguito la prestazione

### Società di fatto, società occulta e società apparente
- Società di fatto: definita in dottrina come società che si costituisce non in virtù di una formale ed espressa manifestazione di volontà delle parti, ma per ==comportamento concludente==
	- le società di capitali non possono costituirsi per fatti concludenti, date le formalità prescritte dal legislatore per l'atto costitutivo (atto pubblico e iscrizione nel registro imprese con funzione costitutiva). La mancata osservanza di tali requisiti ne comporta la giuridica inesistenza e, per le operazioni sociali compiute in nome della stessa prima dell'iscrizione sono responsabili solidalmente ed illimitatamente coloro che hanno agito
	- le società di persone, invece, in base al principio di libertà delle forme, possono costituirsi mediante un comportamento concludente (esercizio in comune di attività economica allo scopo di dividerne gli utili). Si applica la disciplina della società semplice se l'attività non è commerciale, mentre della snc irregolare se l'attività è commerciale, con conseguente responsabilità personale ed illimitata di tutti i soci per le obbligazioni sociali. In quest'ultimo caso la società, anche se di fatto, è esposta al fallimento al pari di ogni imprenditore commerciale e la dichiarazione di fallimento si estende ai soci palesi ed ai soci occulti (147 c. 1 e c. 4)
> Supersocietà di fatto: società di fatto o occulta tra società di capitali o tra persone fisiche e società di capitali
> 1. La Cassazione 2016 ha confermato l'ammissibilità di una società di fatto tra società di capitali, anche nel caso in cui la partecipazione sia stata assunta dall'amministrazione in mancanza della previa deliberazione assembleare e della successiva indicazione nella nota integrativa al bilancio (2361 c. 2 cc). Ne consegue che la partecipazione assunta dall'amministratore senza l'osservanza dei requisiti dell'art. 2361 cc è pienamente valida: l'inadempimento dell'organo gestorio ha rilevanza meramente interna (azione sociale di responsabilità, revoca, denuncia al tribunale), senza determinare la nullità dell'acquisto compiuto o l'inefficacia dell'attività imprenditoriale di fatto svolta.
> 2. Estensione del fallimento: I giudici hanno disposto che una volta accertata l'esistenza di una società di fatto insolvente della quale uno o più soci illimitatamente responsabili siano costituiti da società di capitali, il fallimento di questi rappresenta una conseguenza ex lege prevista dall'art. 147 l. fal. senza necessità di accertamento della loro specifica insolvenza
> 3. L'estensione di fallimento è ammesso anche a partire dalla società di capitali in estensione al terzo



- all'esterno agisce un socio o addirittura un terzo per conto della società, ma in nome proprio (mandato senza rappresentanza). 
- In questo modo si persegue lo scopo di limitare la responsabilità nei confronti dei terzi al soggetto che agisce e si evita che la società occulta e gli altri soci rispondano delle obbligazioni assunte dal primo e siano esposti al fallimento
- La questione principale che pone la società occulta è se è possa rispondere delle obbligazioni sociali e, quindi, ==sottostare alla disciplina del  fallimento==. La questione, a lungo dibattuta, è stata risolta dal legislatore con la recente riforma del diritto fallimentare (Dlgs 5/2006). L'art. 147 c. 5 dispone che qualora dopo la dichiarazione di fallimento di un imprenditore individuale ==risulti che l'impresa è riferibile ad una società di cui il fallito è socio illimitatamente responsabile, si applica agli altri soci illimitatamente responsabili la regola del fallimento del socio occulto==.

==Società apparente==: più soggetti, tra cui non vi è alcun rapporto societario, si comportano in modo da ingenerare nei terzi la convinzione che essi agiscano in qualità di soci, inducendoli a fare affidamento sull'esistenza della società e sulla sua responsabilità solidale per le obbligazioni assunte. 
- In tale ipotesi si pone dunque il problema di stabilire se la società possa considerarsi realmente esistente e, quindi, soggetta alle norme in tema di responsabilità per le obbligazioni sociali e alla disciplina del fallimento
- Parte della dottrina, nonché giurisprudenza consolidata, in applicazione del ==principio di affidamento incolpevole== rispondono positivamente al quesito e ritengono illimitatamente e solidalmente responsabili per le obbligazioni assunte i soci apparenti che colposamente hanno indotto i terzi in errore.
- Diversa impostazione: il principio di apparenza può determinare la responsabilità dell'apparente socio nei confronti di terzi di buona fede, ma non il fallimento della società apparente, dato che al fallimento partecipano tutti i creditori, anche quelli che non hanno trattato con il presunto socio e che quindi non possono aver fatto affidamento sulla sua responsabilità.