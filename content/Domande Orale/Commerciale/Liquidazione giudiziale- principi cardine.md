La liquidazione giudiziale ha preso il posto del fallimento, rispetto al quale ha però perso la centralità.

Al di là della modifica terminologica, il CCII ha voluto imprimere alla nuova procedura maggiore rapidità e snellezza, sia tramite la previsione di un albo centrale dei curatori, volto a garantire più elevata professionalità agli stessi, sia attraverso modalità di apprensione dell'attivo più agevoli e di liquidazione dei beni più celeri.

1. **Concorsualità**: ==il patrimonio== dell'imprenditore in crisi o insolvente, attraverso la procedura di gestione della crisi o insolvenza, ==è messo a disposizione di tutti i suoi creditori==, che su di esso soddisferanno le proprie ragioni. Precipitati applicativi sono:
	- accertamento dei crediti in seno alla procedura mediante il procedimento di verifica dello stato passivo
	- principio della **par condicio creditorum**, ossia pari trattamento dei creditori. In forza di tale regola i creditori hanno uguale diritto di essere soddisfatti sui beni del debitore e nessun creditore può essere preferito all'altro, salve cause legittime di prelazione (privilegio, ipoteca o pegno), come sancito dal 2741 cc
	- **divieto di azioni individuali** dal giorno del deposito della domanda per l'accesso ad una delle procedure di regolazione della crisi o dell'insolvenza. Se il debitore ne ha fatto richiesta nessuna azione individuale o esecutiva può essere iniziata o proseguita da questo o quel creditore (art. 54 CCII). Tale divieto opera ex lege dalla dichiarazione di apertura della liquidazione giudiziale
2. **Universalità**: ==tutti i beni e diritti che fanno parte dell'imprenditore insolvente sono attinti dalla procedura== di liquidazione, per effetto della quale si dice che l'imprenditore subisce lo **spossessamento dei propri beni**, venendo privato del potere di compiere atti di amministrazione di essi. 
	- Questo principio e i suoi effetti sono attenuati nelle procedure diverse: es. nel concordato preventivo può compiere atti di amministrazione ordinaria, mentre per quelli di straordinaria amministrazione deve chiedere autorizzazione agli organi della procedura che supervisionano e controllano la procedura
3. **Ufficiosità**: in ragione degli interessi non solo privatistici (dei creditori) ma anche pubblicistici sottesi alla procedura, anche ==lo Stato attraverso il PM può prendere l'iniziativa per l'apertura della procedura di liquidazione giudiziale==. Il principio ha avuto nuova linfa con l'intervento correttivo (d.lgs. 83/22) che ha rafforzato i poteri del PM il quale ai sensi dell'art. 38 c 3 può intervenire in tutti i procedimenti per l'accesso agli strumenti di regolazione della crisi e dell'insolvenza.
4. **Residualità**: nel nuovo CCII, a differenza della previgente L. fall. (in cui era la procedura concorsuale principale e il concordato preventivo insieme agli accordi di ristrutturazione dei debiti erano procedure minori), la prospettiva è mutata radicalmente. La liquidazione giudiziale rappresenta l'alternativa ultima dell'imprenditore. L'art. 7 CCII prevede che nel caso di proposizione di più domande, il tribunale esamina in via prioritaria quella diretta a regolare la crisi o l'insolvenza con strumenti diversi dalla liquidazione giudiziale o dalla liquidazione controllata, a condizione che: la domanda non sia manifestamente inammissibile; il piano non sia manifestamente inadeguato; nella proposta siano indicate espressamente la convenienza per i creditori o, in caso di concordato in continuità aziendale, le ragioni dell'assenza di pregiudizio per i creditori. 
	- Questa prospettiva è rispecchiata nell'architettura del CCII: la liquidazione giudiziale è collocata DOPO gli altri strumenti di regolazione della crisi (es. composizione negoziata, concordato semplificato, accordi in esecuzione di piani attestati di risanamento, accordi di ristrutturazione di debiti, procedure di composizione delle crisi da sovraindebitamento, concordato minore, concordato preventivo)