https://www.altalex.com/documents/news/2024/01/29/ristrutturazione-debiti-consumatore

Con le procedure di **composizione delle crisi da sovraindebitamento**, a determinati **soggetti** c.d. **non fallibili**, viene offerta la possibilità di **concordare con i creditori** un piano di ristrutturazione dei debiti, che determina la finale esdebitazione del soggetto in crisi.

L’art. 65 CCI, definisce l’ambito di applicazione delle **procedure di composizione della crisi** da sovraindebitamento riservate a tutti i debitori di cui ==all’articolo 2, comma 1, lettera c) del CCI.==

Sono procedure di composizione della crisi da sovraindebitamento:
- piano di ristrutturazione dei debiti del consumatore
- concordato minore
- liquidazione controllata

I soggetti cui si applicano queste procedure sono (non fallibili):
- consumatore
- professionista
- imprenditore minore
- imprenditore agricolo
- startup innovative (dl 179/2012)

Si tratta dei **consumatori** e di **tutti i soggetti**, compresi gli imprenditori agricoli, che, pur svolgendo attività imprenditoriale **non sono soggetti alle procedure di regolazione** della crisi “maggiori” quali:
**1.**     piani attestati ed accordi di ristrutturazione,
**2.**     concordato preventivo,
**3.**     liquidazione giudiziale,
**4.**     liquidazione coatta amministrativa.

Per le procedure di sovraindebitamento è stata pensata una ==**disciplina più semplice** e **specifica** rispetto al procedimento unitario.==

In questa prospettiva, si chiarisce che la **nomina dell’attestatore** è sempre **facoltativa** e che i compiti propri del **commissario** e del **liquidatore** sono sempre svolti dall’OCC, **l’organismo di composizione della crisi**.

Gli **effetti** delle procedure si producono anche nei confronti dei **soci illimitatamente responsabili** delle società di persone.

Dunque, riassumendo, la procedura di composizione delle crisi da sovraindebitamento è rivolta a tutti quei soggetti che non sono assoggettabili alla liquidazione giudiziale e si attua mediante:

A.   un **piano di ristrutturazione dei debiti**
**B.**    il **concordato minore**
C.    la **liquidazione controllata del debitore**

![[Pasted image 20240908173018.png]]
### Organismo di composizione della Crisi (OCC)
Disciplinati dal DM Giustizia 2014 e successive modifiche.
Svolgono compiti di composizione assistita delle crisi di sovraindebitamento
I compiti normalmente assegnati al Commissario giudiziale o al Liquidatore nominati nelle procedure concorsuali sono svolti dall'OCC

- La domanda di procedura di sovraindebitamento va presentata tramite l'OCC costituito nel circondario del tribunale competente ex art. 27 c. 2
- la formulazione della domanda compete all'OCC.
	- solo nel concordato minore, in ragione della maggiore complessità del procedimento, è richiesta l'assistenza del difensore
- in sostanza l'OCC svolge ==diversi compiti e funzioni==, operando sia quale ==consulente== legale e finanziario del debitore, sia quale ==ausiliario del giudice==, con un ruolo di garanzia anche nei confronti dei creditori.
- gli OCC devono essere ==iscritti in apposito registro tenuto presso il ministero della Giustizia==. La formazione degli elenchi di professionisti è regolata col decreto 202/2014 del Ministero Giustizia ed è soggetta a revisione periodica. Anche la sospensione e cancellazione dei singoli organismi, nonché 

### Piano di ristrutturazione dei debiti del consumatore
Il **piano di ristrutturazione dei debiti** è la procedura di composizione della crisi ==riservata al consumatore== come definito dall’art. 2, comma 1, lettera e).
- persona fisica che agisce per scopi estranie all'attività imprenditoriale, commerciale, artigianale o professionale eventualmente svolta
-  In questa categoria, sono compresi i **soci illimitatamente responsabili** delle società di persone (capi 3, 4, 6 del Titolo 5 Libro 5 cc),  con esclusivo riguardo ai **debiti diversi da quelli sociali**, di cui essi rispondono in ossequio al principio della responsabilità illimitata.

E’ una procedura di particolare favore in quanto consente al debitore di **sottrarsi al giudizio** e **all’approvazione dei creditori**, e di sottoporsi unicamente alla **valutazione**, certamente maggiormente obiettiva, **del giudice**.

Il consumatore sovraindebitato, con l’ausilio dell’OCC (**organismo di composizione della crisi**), può proporre ai creditori un piano di ristrutturazione dei debiti che indichi in modo specifico **tempi** e **modalità** per superare la crisi da sovraindebitamento.
- La **proposta** di ristrutturazione dei debiti, ha **contenuto libero** e può prevedere il soddisfacimento, anche parziale, dei crediti in qualsiasi forma.


La domanda, ai sensi dell’art. 67, è corredata **dell’elenco**:
a)     di **tutti i creditori**, con l’indicazione delle somme dovute e delle cause di prelazione;
b)    della **consistenza** e della **composizione del patrimonio**;
c)     degli **atti di straordinaria amministrazione** compiuti negli ultimi cinque anni, coerentemente con il termine di prescrizione stabilito dal codice civile per la **revocatoria ordinaria**;
d)    delle **dichiarazioni dei redditi degli ultimi tre anni**;
e)    degli **stipendi**, delle **pensioni**, dei **salari** e di **tutte le altre entrate del debitore** e del **suo nucleo familiare**, con l’indicazione di **quanto occorre al mantenimento della sua famiglia**.

#### Procedura
L’avvio del procedimento necessita dell’intervento **dell’organismo di composizione della crisi** costituito presso il tribunale competente e quindi quello nel cui circondario ha la residenza il debitore.

==1. DOMANDA==
**Spetta** infatti **all’organismo** la **presentazione della domanda**, in esito all’incarico ricevuto dal debitore e all’individuazione concordata della **scelta maggiormente opportuna**.
La presentazione della domanda comporta una **valutazione della condotta del debitore** e del **presumibile sviluppo della procedura**.
A tal fine, l’OCC deve indicare gli elementi utili a valutare:
**1.**     la meritevolezza,
**2.**     l’affidabilità dei dati sui quali il piano è fondato,
**3.**     i tempi e
**4.**     i costi della procedura.

L’OCC, entro tre giorni dal conferimento dell’incarico da parte del debitore, deve darne notizia **all’agente della riscossione** e agli **uffici fiscali**  competenti in base all’ultimo domicilio fiscale del debitore, in modo da mettere questi a notizia della predisposizione della proposta.

In relazione ai crediti muniti di cause legittime di prelazione, come **pegno, ipoteca e privilegio**, nel piano è possibile prevedere che i creditori **non siano soddisfatti integralmente,** ma ad una condizione:

- «che sia assicurato il pagamento del credito in misura non inferiore a quella realizzabile, in ragione della collocazione preferenziale sul ricavato in caso di liquidazione, avuto riguardo al valore di mercato attribuibile ai beni o ai diritti oggetto della causa di prelazione, come attestato dall'OCC» (art. 67 c. 4 d.lgs. 14/2019).

==2. OMOLOGAZIONE DEL TRIBUNALE==
- Questa richiesta di omologa chi la presenta? (L’organismo, che affianca al piano un programma che attesta la fattibilità). 
- Il piano da chi dev’essere omologato? (Tribunale). 
	- L’omologazione del piano **non necessita della preventiva approvazione da parte dei creditori**.
	- Il giudice, se la proposta e il piano **sono ammissibili**, dispone con decreto che siano pubblicati e che ne sia data **comunicazione entro trenta giorni**, a cura dell’OCC, **a tutti i creditori**.
	- Nei venti giorni successivi alla comunicazione ogni creditore **può presentare osservazioni**, inviandole all’OCC.
	- il giudice, su istanza del debitore, può disporre **la sospensione dei procedimenti di esecuzione forzata** che potrebbero pregiudicare la fattibilità del piano.
	- Il giudice, su istanza del debitore, può altresi’ disporre il **divieto di azioni esecutive** e **cautelari** sul patrimonio del consumatore nonchè le altre misure idonee a conservare l’integrità del patrimonio **fino alla conclusione del procedimento**. Le misure protettive sono revocabili su istanza dei creditori, o anche d’ufficio, in caso di atti in **frode**. Il giudice, salvo che l’istanza di revoca non sia palesemente inammissibile o manifestamente infondata, sente le parti, anche mediante scambio di memorie scritte e **provvede con decreto**.
- I creditori in questa procedura come si collocano? (Nel caso della ristrutturazione dei consumatori, non è necessaria l’approvazione dei creditori: possono però fare osservazioni)
- Entro i dieci giorni successivi alla scadenza del termine concesso ai creditori per formulare le osservazioni, **l’OCC**, sentito il debitore, riferisce al giudice e **propone le modifiche al piano** che ritiene necessarie.
- Il giudice, verificata l’ammissibilità giuridica e la fattibilità economica del piano, risolta ogni contestazione, **omologa il piano con sentenza** e ne dispone, ove necessario, la trascrizione a cura dell’OCC. Con la stessa sentenza dichiara chiusa la procedura.
	- La sentenza di omologa è comunicata ai creditori ed è pubblicata entro quarantotto ore.
	- La sentenza è impugnabile ai sensi dell’articolo 51 CCI.

==3. ESECUZIONE DEL PIANO== (liquidazione)
- Poiché l’omologazione non comporta lo spossessamento del debitore né la perdita della capacità d’agire, l’art. 71 prevede che questi **provveda all’esecuzione del piano sotto il controllo dell’organismo.** 
- Una volta terminata l’esecuzione del piano, l’OCC presenta al giudice il **rendiconto**.
- Se il rendiconto è approvato, il giudice liquida il compenso e ne autorizza il pagamento.
	- Diversamente, il giudice individua gli atti necessari **per l’esatto adempimento del piano omologato** e il **termine** entro il quale detti atti devono essere posti in essere.
	- Scaduto inutilmente tale termine, **l’omologazione è revocata**.

==CASI DI REVOCA==
Il giudice può revocare l’omologazione, **d’ufficio** o su **istanza di un creditore**, del **pubblico ministero** o di qualsiasi **altro interessato**, in contraddittorio con il debitore, quando:
- è stato dolosamente o con colpa grave **aumentato o diminuito il passivo**, ovvero
- sottratta o dissimulata una **parte rilevante dell’attivo** ovver
- dolosamente simulate **attività inesistenti** o
- se risultano commessi altri atti diretti a **frodare le ragioni dei creditori**.

La domanda di revoca **non può essere proposta** e l’iniziativa da parte del tribunale non può essere assunta **decorsi sei mesi dalla approvazione del rendiconto**.

La revoca dell’omologazione non pregiudica i diritti acquistati dai **terzi in buona fede**


L’art. 73 dispone che, nei **casi di revoca dell’omologazione**, il giudice possa disporre la **conversione** della procedura, in **liquidazione controllata** se lo richiede il debitore oppure, ma solo se la revoca consegue ad atti di frode o inadempimento, se vi sia istanza di un creditore o del pubblico ministero.

Il giudice, quando dispone la conversione, deve **concedere** al debitore un **termine** per integrare la documentazione e deve  provvedere inoltre alla nomina del **giudice delegato** e del **liquidatore**.

 ![[Pasted image 20240908173306.png]]


### Differenza tra accordi di ristrutturazione dei debiti e piani di ristrutturazione del consumatore
La terminologia impiegata dal Codice della crisi d’impresa può provocare un po' di confusione atteso che viene utilizzato il sostantivo “ristrutturazione” sia con riferimento agli accordi ([**art. 57 CCI**](https://www.altalex.com/documents/news/2019/02/15/codice-crisi-impresa-strumenti-di-regolazione-della-crisi#art57)) nell’ambito degli strumenti di regolazione della crisi sia con riferimento al sovraindebitamento e al piano di ristrutturazione dei debiti del consumatore ([**art. 67 CCI**](https://www.altalex.com/documents/news/2019/02/15/codice-crisi-impresa-strumenti-di-regolazione-della-crisi#art67)). Si tratta di due istituti distinti:

- gli [**accordi di ristrutturazione dei debiti**](https://www.altalex.com/documents/altalexpedia/2019/04/02/accordi-di-ristrutturazione-dei-debiti) riguardano **l’imprenditore**, richiedono il consenso, o meglio, l’accordo con i creditori che rappresentino una certa percentuale rispetto alla totalità dei crediti, si tratta di un atto a natura negoziale (postula l’incontro di volontà tra debitore e creditore) che è soggetto all’omologazione del Tribunale;
- la ristrutturazione dei debiti del consumatore riguarda il **consumatore**, non occorre l’accordo o il consenso dei creditori (che, però, possono opporsi) e viene omologato dal Tribunale.

