Le parti o qualunque interessato possono presentare **reclamo contro la sentenza che dichiara aperta la procedura di liquidazione**, così come previsto dall’art. 51 del Codice.

Il reclamo va proposto con **ricorso** alla Corte di appello nel termine di **30 giorni** decorrenti:
▪ dalla data della notificazione telematica del provvedimento a cura dell'ufficio per le parti;
▪ dalla data della iscrizione nel registro delle imprese per gli altri interessati.

Si applica peraltro alle parti la disposizione ex **[art. 327, comma 1, c.p.c.](https://www.altalex.com/documents/news/2014/11/17/delle-impugnazioni#art327)** (decadenza dall'impugnazione decorsi 6 mesi dalla pubblicazione della sentenza)

La Corte di appello, esaurita la trattazione, deve pronunciarsi sul ricorso con sentenza entro il termine di **30 giorni**.
La sentenza va notificata, a cura della cancelleria ed in via telematica, alle parti e deve essere pubblicata ed iscritta al registro delle imprese.


È prevista la possibilità di proporre **ricorso per cassazione** entro il termine di **30 giorni**dalla notificazione.



Secondo quanto disposto dall'art. 51 e dall'art. 52 del Codice, il reclamo contro la sentenza che dichiara aperta la procedura di liquidazione **non determina la sospensione dell’efficacia del provvedimento.**
Se ricorrono gravi e fondati motivi, la Corte di appello, su richiesta di parte o del curatore, può tuttavia **sospendere**, in tutto o in parte o temporaneamente:
▪ la liquidazione dell'attivo;
▪ la formazione dello stato passivo;
▪ il compimento di altri atti di gestione.

L’art. 52 del Codice prescrive peraltro che l’**istanza di sospensione** deve essere proposta dal ricorrente con il reclamo e con l'atto di costituzione per le altre parti
La Corte di appello decide sull’istanza di sospensione con decreto contro il quale **non è ammesso ricorso per cassazione**.