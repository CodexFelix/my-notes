Piccoli imprenditori » sono — secondo l’art. 2083 c.c. — « i coltivatori diretti del fondo, gli artigiani, i piccoli commercianti e coloro che esercitano un’attività professionale ==organizzata prevalentemente con il lavoro proprio e dei componenti della famiglia== »: c.d. criterio della prevalenza (v. Cass. 1 giugno 2017, n. 13887

È opinione comune che, per restare nell’ambito della figura del « piccolo imprenditore », ==il lavoro dell’imprenditore e della sua famiglia debba prevalere sia sul lavoro salariato di terzi, sia sul capitale impiegato==: non è « piccolo imprenditore », dunque, colui che, pur non avvalendosi dell’attività di prestatori d’opera, eserciti un’attività che richieda rilevanti investimenti finanziari (si pensi, ad es., all’orefice che gestisce la propria attività senza dipendenti; v. Cass. 31 maggio 2011, nn. 12012 e 12013).

Il legislatore distingue questa categoria, al pari di quella dell'imprenditore agricolo, per evitare l'applicazione di talune norme che invece si applicano all'imprenditore commerciale non piccolo.
Il piccolo imprenditore, così come definito dal codice, è:
1) ==esonerato dall’obbligo della tenuta dei libri e delle scritture contabili== (art. 2214, comma 3, c.c.) (naturalmente la disposizione in esame vale solo ai fini civilistici, mentre ai fini fiscali valgono regole completamente diverse);
2) ==iscritto in una sezione speciale del registro delle imprese== (art. 2, comma 1, D.P.R. 14 dicembre 1999, n. 558), con funzione di mera pubblicità-notizia (art. 8, comma 5, L. 29 dicembre 1993, n. 580).
3) ==non è assoggettato, in caso di insolvenza alle procedure concorsuali (2221 cc)==

