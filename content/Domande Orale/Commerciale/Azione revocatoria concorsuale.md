L’azione revocatoria è uno strumento previsto dal legislatore in ambito concorsuale –
originariamente, nel R.D. 267/1942 (Legge Fallimentare) e, attualmente, nel D.Lgs. 14/2019 (Codice della Crisi d’Impresa e d’Insolvenza) – per consentire la ricostituzione del patrimonio del debitore, rendendo inefficaci gli atti che il medesimo ==ha posto in essere in caso di dichiarazione di fallimento – ora, “liquidazione giudiziale” – in violazione del principio della par condicio creditorum.==
==dopo il deposito della domanda==, cui è seguita l'apertura della liquidazione ovvero in un ==periodo di tempo sospetto==, stabilito dalla legge, che varia ==da 6 mesi a 2 anni a seconda dell'atto da revocare==


La legittimazione alla proposizione dell’azione spetta al curatore il quale, ai sensi del novello articolo 170 CCII (che ha ripreso il contenuto del vecchio articolo 69 bis L.F.), deve agire prima che siano decorsi tre anni dall’apertura della liquidazione giudiziale e, comunque, non oltre i cinque anni dal compimento dell’atto, a seconda che la revoca riguardi gli 
- atti a titolo gratuito, privi di effetto rispetto ai creditori se compiuti “dopo il deposito della domanda cui è seguita l'apertura della liquidazione giudiziale o nei due anni anteriori” ex articolo 163, o 
- a titolo oneroso, passibili di revocatoria nell’anno o nei sei mesi anteriori all’apertura della liquidazione giudiziale sulla base dell’inquadramento di cui all’articolo 166 CCII. 

Orbene, in forza di tale ultima norma, salvo che l’altra parte provi di non conoscere lo stato d’insolvenza del debitore, sono revocabili:
- gli atti in cui le prestazioni eseguite o le obbligazioni assunte dal debitore sorpassano di oltre un quarto ciò che gli è stato dato o promesso;
- gli atti estintivi di debiti pecuniari scaduti ed esigibili non effettuati con denaro o altri mezzi di pagamento;
- i pegni, le anticresi e le ipoteche volontarie costituiti per debiti preesistenti non scaduti;
- i pegni, le anticresi e le ipoteche giudiziali o volontarie costituiti per debiti scaduti


Se il curatore prova che l’altra parte conosceva lo stato d’insolvenza del debitore sono altresì revocati i pagamenti di debiti liquidi ed esigibili, gli atti a titolo oneroso e quelli costitutivi di un diritto di prelazione per debiti, anche di terzi, contestualmente creati, se compiuti entro sei mesi anteriori alla dichiarazione di fallimento.


