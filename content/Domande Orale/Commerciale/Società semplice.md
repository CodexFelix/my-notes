### Per quale motivo la disciplina dell’istituto è importante nel nostro ordinamento?
Forma più elementare di società e ==la sua disciplina è applicabile anche agli altri tipi di società di persone (snc e sas), in quanto non derogata dalla normativa specifica di queste==. 

E' un tipo di società di ==limitata applicazione pratica, in quanto può avere per oggetto solo attività non commerciale==

### Forme
==Il contratto **conclusivo non è soggetto a forme particolari**==, salvo quelle richieste dai conferimenti dei soci (2251 cc). Forma scritta è quindi necessaria solo quando si conferisce bene immobile (1350 cc) ed è altresì indispensabile per l'iscrizione nel registro delle imprese
L'art. 8 L. 580/93 prevedeva per le società semplici l'iscrizione nella sezione speciale con funzione di certificazione anagrafica e pubblicità notizia. L'art. 2 l. 228/2001 ha modificato la norma attribuendo efficacia di pubblicità legale dall'iscrizione delle società semplici esercenti un'attività agricola (2193 cc, ai fini dell'opponibilità ai terzi)

In merito alle conseguenze della mancanza di forma scritta ad substantiam, prescritta per la particolare natura del bene conferito, la dottrina è divisa:
- tesi della ==nullità dell'intero contratto sociale==
- tesi per cui in base al ==principio di conservazione, la nullità colpisce solo il conferimento==, fatta salva, ove possibile la presunzione del conferimento in uso o godimento infranovennale

Per quanto concerne le ==modificazioni del contratto sociale, l'art. 2252 richiede l'unanimità== dei consensi, salvo che sia diversamente previsto.
L'==adozione del principio maggioritario è invece rimessa al libero apprezzamento delle parti== ed il legislatore non sembra porre limiti al riguardo.
Tra le modifiche del contratto sociale rientra anche il ==trasferimento inter vivos della partecipazione sociale==. E' però considerata valida la clausola statutaria che preveda il libero trasferimento della quota sociale.
Il trasferimento mortis causa della quota sociale è invece disciplinato dall'art. 2284 cc
### I conferimenti (2253 ss) In tema di conferimenti, cosa si può conferire?
Con la costituzione della società il socio assume l'obbligo di eseguire i conferimento determinati nel contratto sociale.
Se i conferimenti non sono determinati, si presume che i soci sono obbligati a conferire in parti uguali tra loro quanto necessario per il consegumento dell'oggetto sociale.

- Capitale sociale nominale: somma dei conferimenti, il cui ammontare inizialmente coincide con la cifra del patrimonio sociale della società.
- Oggetto del conferimento: a differenza che nelle società di capitali, il legislatore non pone limiti. Può essere conferita ogni entità (bene o servizio) suscettibile di valutazione economica ed utile per il perseguimento dell'oggetto sociale.
	- Garanzia per le cose conferite in proprietà, è la stessa delle norme sulla vendita (2254). 
	- Il rischio delle cose conferite in godimento resta a carico del socio che le ha conferite; si applicano le norme sulla locazione 
	- Conferimento di crediti: il socio che li ha conferiti risponde dell'insolvenza del debitore, nei limiti dell'art. 1267 per il caso di assunzione convenzionale della garanzia
	- Nella società semplice il conferimento può avere ad oggetto anche l'obbligo di prestare la propria attività lavorativa, manuale o intellettuale a favore della società (socio d'opera). Il ==socio d'opera non è lavoratore subordinato== e non ha diritto al trattamento economico e previdenziale proprio dei lavoratori subordinati. Il suo compenso è rappresentato dalla ==partecipazione agli utili della società==, mentre è controverso il trattamento a lui riservato in caso di liquidazione della società. Il rischio che grava sul socio d'opera è quello di lavorare senza compenso, qualora non vi siano utili da distribuire e in sede di liquidazione non residui nulla. Il socio d'opera corre anche il rischio dell'impossibilità di svolgimento della prestazione, anche per causa a lui non imputabile: a norma dell'art. 2286 c. 2 i soci possono escluderlo per sopravvenuta inidoneità a svolger l'opera conferita.

### Partecipazione a utili e perdite
Tutti i soci hanno diritto di partecipare alla ripartizione degli utili e l'obbligo di sopportare le perdite. 
I soci sono liberi di determinare nel contratto sociale la misura di tale partecipazione.
- Resta fermo il divieto di patto leonino (2265 cc), con cui sono esclusi uno o più soci dalla partecipazione agli utili o alle perdite. 
- La nullità del patto leonino non estende, in generale, i suoi effetti alla singola partecipazione o all'intero contratto sociale

In assenza di indicazioni nel contratto sociale e in caso di violazione del divieto di patto leonino, si applicano i ==criteri legali di ripartizione utili e perdite== (2263-2264)
- 2263: presunzione di proporzionalità della partecipazione al conferimento; in caso di dubbio uguaglianza delle quote di partecipazione;
- 2264: casi in cui la partecipazione è rimessa ad un terzo

Il diritto alla percezione degli utili sorge con l'approvazione del rendiconto di gestione, salvo patto contrario (2262)

### A chi spetta l’amministrazione della società semplice?
Il sistema di amministrazione di una società semplice indica il complesso degli atti giuridici o materiali rientranti nell'oggetto sociale e strumentali per il raggiungimento dello scopo sociale (attività di gestione)

L'art. 2257 conferisce il potere di amministrazione a tutti i soci illimitatamente responsabili, salva diversa pattuizione. Il contratto sociale può prevedere quindi che l'amministrazione della società sia affidata solo ad alcuni soci.
Il Codice della Crisi d'Impresa (art. 377) ha modificato l'art. 2257 prevedendo che in tutti i tipi societari la gestione dell'impresa si svolge nel rispetto della disposizione di cui all'art. 2086 c. 2 (istituzione di assetti organizzativo, amministrativo e contabile e dovere di attivarsi per il superamento di eventuale crisi e recupero continuità aziendale) e spetta esclusivamente agli amministratori, i quali compiono le operazioni necessarie per l'attuazione dell'oggetto sociale.

L'attività di gestione della società può esercitarsi secondo ==due modelli distinti==:
- Amministrazione ==disgiuntiva==: ciascun socio può compiere di sua iniziativa tutte le operazioni che rientrano nell'oggetto sociale, senza dover acquisire il consenso o parere degli altri soci amministratori. Per ovviare al rischio di scelte arbitrarie o nocive, l'art. 2257 c 2 consente il diritto di opposizione agli altri soci amministratori
- Amministrazione ==congiuntiva==: deve essere espressamente pattuita dalle parti nel contratto sociale, altrimenti è operativo il modello dell'amministrazione disgiuntiva. In questo caso il compimento delle operazioni richiede il consenso di tutti i soci amministratori
	- I singoli soci amministratori non possono compiere da soli alcun atto, salvo che vi sia urgenza di evitare un danno alla società

### Nomina e revoca amministratori:
Nomina: fatta nel contratto sociale o in atto separato dai soci all'unanimità; 
- questi possono affidare la gestione della società anche solo ad alcuni dei soci illimitatamente responsabili, dando luogo alla distinzione tra soci amministratori e non amministratori
- Si discute se sia possibile nominare amministratore un terzo estraneo alla società
	- secondo alcuni autori vi à un'inscindibilità tra qualità di socio illimitatamente responsabile e amministratore, per cui non è possibile conferire a un terzo estraneo l'incarico di amministratore
	- per altri è invece ammesso, sia argomentando a contrario dall'art. 2318 c 2 (che prevede il divieto solo espressamente per la sas) e sia assimilando la posizione del terzo amministratore a quella di un mandatario o institore che agisce per conto dei soci, che rimangono comunque illimitatamente responsabili per le obbligazioni sociali

Revoca:
- se di amministratore nominato nel contratto sociale, si ha modifica del contratto sociale, che richiede il consenso di tutti i soci, salva diversa pattuizione. L'art. 2259 c 1 richiede inoltre la presenza di una giusta causa che giustifichi la revoca dell'incarico
- Se nominato con atto separato, è revocabile in base alla disciplina del mandato (quindi anche in assenza di giusta causa), salvo risarcimento dei danni
- la revoca per giusta causa può in ogni caso essere chiesta da ciascun socio con ricorso al tribunale

### Diritti e obblighi degli amministratori (2260 cc)
La norma rinvia alle ==norme sul mandato==
- Gli amministratori devono agire con la diligenza del mandatario
- Sono solidalmente responsabili verso la società per l'adempimento degli obblighi previsti dalla legge e dal contratto sociale (2260 c 2). L'azione di responsabilità è diretta a reintegrare il patrimonio sociale danneggiato dal comportamento illecito degli amministratori e si prescrive in cinque anni
- L'art. 2260 cc esclude la responsabilità degli amministratori che dimostrino di essere esenti da colpa
- In quanto mandatari, in applicazione dell'art. 1709 cc per cui il mandato si presume oneroso, gli amministratori hanno diritto al compenso per il loro ufficio sia se nominati nel contratto sociale sia se per atto separato. Tale compenso può consistere pure in una più elevata partecipazione agli utili
- L'art. 2261 cc riconosce infine ai soci non amministratori poteri di informazione e controllo sull'operato dei soci amministratori: di avere notizie dagli amministratori sullo svolgimento degli affari sociali; di consultare documenti sull'amministrazione; di ottenere il rendiconto degli affari sociali al termine di ogni anno, salvo che il contratto stabilisca termine differente. Si esclude invece in capo ai soci non amministratori il potere di impartire direttive vincolanti ai soci amministratori (confermato dal 2257 c 2, che prevede il diritto di opposizione solo per i soci amministratori)

### Rappresentanza
Potere di agire nei confronti dei terzi in nome e per conto della società, dando luogo all'acquisto di diritti e assunzione di obbligazioni da parte della stessa (==potere di firma==)
Si distingue dal potere di gestione (che riguarda le deliberazioni assunte per il compimento delle operazioni sociali, cd. attività amministrativa "interna")
In base al 2266 c. 2, in mancanza di diversa disposizione del contratto, la rappresentanza spetta a ciascun socio amministratore e si estende a tutti gli atti che rientrano nell'oggetto sociale.
- ==Nel caso di amministrazione disgiunta==, ogni socio può decidere il compimento delle operazioni sociali e portarle ad attuazione in nome e per conto della società (firma disgiunta)
- In quella congiuntiva, invece tutti i soci amministratori devono partecipare alla stipula degli atti che impegnano la società (firma congiunta)

Alla rappresentanza sostanziale si affianca quella ==processuale==, per cui la società può agire o può essere chiamata in giudizio in persona dei soci amministratori che ne hanno la rappresentanza. 

I soci possono stabilire nel contratto sociale una disciplina differente da quella fin qui esposta. Il problema principale è dato dall'opponibilità a terzi delle limitazioni convenzionali del potere di rappresentanza. L'art. 2266 c. 3 richiama l'art. 1396 (modifica ed estinzione della procura), per cui queste saranno opponibili ai terzi se pubblicizzate con mezzi idonei o comunque se si prova che questi ne erano a conoscenza.
### Responsabilità dei soci
Il regime della responsabilità per obbligazioni sociali nelle società di persone è caratterizzato dal concetto di ==autonomia patrimoniale imperfetta==.

La responsabilità dei soci per le obbligazioni sociali è:
- sussidiaria, perché è riconosciuto ai soci il beneficium excussionis del patrimonio sociale. Se il creditore agisce immediatamente nei confronti del singolo socio, sarà quest'ultimo, in via d'eccezione a dover invocare il beneficium excussionis, indicando i beni della società sui quali il creditore possa agevolmente soddisfarsi
- solidale: i creditori sociali possono agire per l'intero anche contro un solo socio

La responsabilità dei soci non investiti del potere di rappresentanza può essere esclusa o limitata da un apposito accordo tra le parti. Tale accordo, in virtù del 2267 c. 2, deve essere portato a conoscenza dei terzi con mezzi idonei, altrimenti la limitazione della responsabilità o la esclusione della solidarietà non è opponibile a coloro che non ne hanno avuto conoscenza.

La responsabilità per le obbligazioni sociali si estende anche al nuovo socio che entra a far parte della società (2269), che risponde anche per le obbligazioni sociali anteriori all'acquisto della qualità di socio
Il socio uscente continua a rispondere delle obbligazioni sociali sorte prima dello scioglimento del suo rapporto sociale. Per le obbligazioni successive, egli è liberato solo se lo scioglimento è portato a conoscenza dei terzi con mezzi idonei.

### Creditori particolari dei soci
- 2270 cc: il creditore particolare del socio, finché perdura la società, può soltanto far valere i suoi diritti sugli utili spettanti al socio e compiere atti conservativi sulla quota spettante a quest'ultimo nella liquidazione (ad es. sequestro conservativo)
- 2270 c. 2 attribuisce al creditore il diritto di chiedere in ogni momento la liquidazione della quota del suo debitore, subordinatamente alla prova che gli altri beni del debitore sono insufficienti a soddisfare i suoi crediti. Ciò non significa che il creditore può soddisfarsi direttamente sul patrimonio della società, ma che quest'ultima è tenuta a versargli una somma di denaro corrispondente al valore della quota al momento della domanda. La richiesta opera come causa di esclusione di diritto del socio (2288 c. 2)

### Scioglimento della società e procedimento di liquidazione
Il verificarsi delle cause di scioglimento della società è la prima fase di un ==complesso procedimento che prosegue con operazioni di liquidazione e culmina con l'estinzione== della società stessa.

Cause di scioglimento (2272)
- decorso del termine fissato nell'atto costitutivo (salvi casi di proroga espressa o tacita)
- conseguimento dell'oggetto sociale o sopravvenuta impossibilità di conseguirlo
- volontà di tutti i soci, salvo che il contratto sociale non preveda che lo scioglimento anticipato della società possa essere deliberato a maggioranza
- quando viene a mancare la pluralità dei soci, se nel termine di sei mesi questa non è ricostituita
- altre cause previste dal contratto sociale
- apertura della procedura di liquidazione controllata

Le cause di scioglimento operano di diritto, senza bisogno di accertamento. L'accertamento è necessario solo per avviare il procedimento di liquidazione, ma gli effetti dello scioglimento decorrono dal momento in cui la causa si è verificata.

Verificatasi una causa di scioglimento si apre il ==procedimento di liquidazione==, volto a convertire in denaro il patrimonio sociale, al pagamento dei creditori sociali ed alla ripartizione dell'eventuale attivo residuo tra i soci:
- dopo lo scioglimento gli amministratori hanno i poteri limitati al compimento degli atti urgenti (2274)
- il procedimento inizia con la nomina di uno o più liquidatori (soci o non soci): se il contratto sociale non dispone diversamente è necessaria l'unanimità dei consensi; in caso di disaccordo tra soci, i liquidatori sono nominati dal presidente del tribunale.
	- la revoca dell'incarico può ssere disposta per volontà di tutti i soci e in ogni caso dal tribunale per giusta causa su domanda di uno o più soci.
- con l'accettazione della nomina i liquidatori subentrano ai soci amministratori, che sono privati di ogni potere gestorio della società. Essi hanno però l'obbligo di consegnare ai liquidatori i beni e documenti sociali e devono presentare il conto della gestione riguardante il periodo successivo all'ultimo rendiconto.
- ==Gli amministratori e i liquidatori devono redigere insieme l'inventario== (c.d. bilancio di apertura della liquidazione), dal quale risulta stato attivo e passivo del patrimonio sociale. I liquidatori subentrano quindi ai soci amministratori e assumono la gestione della società in stato di liquidazione.
- ==Gli obblighi e le responsabilità dei liquidatori== sono regolati dalle norme stabilite per gli amministratori, salvo che diversamente disposto dalla legge o dal contratto sociale (2278): ==possono compiere gli atti necessari per la liquidazione== e, se i soci non hanno stabilito diversamente, possono vendere anche in blocco i beni sociali e fare transazioni e compromessi. Ad essi spetta anche la rappresentanza processuale della società. Il potere. generale di gestione della società è dunque finalizzato alle operazioni di liquidazione (conversione in denaro dei beni, pagamento dei creditori, ripartizione dell'eventuale residuo attivo), con i seguenti limiti:
	- divieto di nuove operazioni (2279)
	- divieto di non ripartire tra i soci i beni sociali, finché non siano pagati i creditori sociali o non siano accantonate le somme per pagarli
- Dopo la redazione dell'inventario ed il compimento degli atti necessari per la liquidazione, si procede al ==pagamento dei debitori sociali con i poteri e limiti del 2280 cc==
- ==Estinti i debiti sociali, si procede alla ripartizione dell'eventuale attivo patrimoniale residuo== convertito in denaro, se i soci non hanno pattuito che la divisione dei beni sia fatta in natura. Il saldo attivo è destinato anzitutto al rimborso dei conferimenti, secondo la valutazione fatta nel contratto o in mancanza secondo il valore che avevano nel momento in cui sono stati eseguiti (2282). L'eventuale eccedenza è ripartita tra i soci in proporzione della parte di ciascuno nei guadagni.
- **==Estinzione della società==**: compiute le operazioni di liquidazione, il momento di estinzione è ricollegato al sistema pubblicitario previsto dal legislatore anche per la società semplice: l'iscrizione nel registro delle imprese con valore di pubblicità legale. Ci si chiede se la cancellazione dal registro imprese sia condizione necessaria e sufficiente per l'estinzione della società.
	- L'art. 2312 cc in tema di cancellazione di snc dal registro imprese attribuisce ai creditori sociali non soddisfatti il diritto di agire per i loro crediti nei confronti dei soci e, se il mancato pagamento è dipeso da colpa dei liquidatori, anche verso questi
### Scioglimento del rapporto limitatamente ad un socio (2284-2290)
Non conduce all'estinzione della società. IIl venir meno del singolo socio determina lo scioglimento della società solo se la sua partecipazione debba, secondo le circostanze considerarsi essenziale.

- Morte: Salva diversa regolamentazione nel contratto sociale, i soci superstiti devono liquidare la quota agli eredi, a meno che preferiscano sciogliere la società o continuarla con gli eredi stessi e questi vi acconsentano(2284)
	- Regime che può essere derogato nel contratto sociale: clausole di consolidazione (si stabilisce che la quota del defunto risulterà acquisita agli altri soci, mentre agli eredi sarà liquidato il relativo valore) e clausola di continuazione (si manifesta il consenso al trasferimento della quota mortis causa - a sua volta distinta in facoltativa, obbligatoria, di successione)
- Recesso: se la società è contratta a tempo indeterminato o per tutta la vita di uno dei soci, ogni socio può recedere liberamente (2258)
	- se contratta a tempo determinato solo per giusta causa
	- la volontà del socio di recedere non deve essere manifestata in una forma particolare e deve essere comunicata agli altri soci con un preavviso di almeno 3 mesi.
- Esclusione del socio: 
	- di diritto (caso di socio dichiarato fallilto o socio il cui creditore abbia ottenuto la liquidazione della quota a norma del 2270 cc) o 
	- facoltativa (2286 cc, può essere deliberata in caso di gravi inadempienze delle obbligazioni che derivano dalla legge o contratto sociale; interdizione; inabilitazione; condanna a pena che comporta l'interdizione anche temporanea dai pubblici uffici); sopravvenuta inidoneità a svolgere l'opera conferita; perimento della cosa conferita in godimento dovuto a causa non imputabile agli amministratori; perimento del bene conferito in proprietà se questa non sia ancora acquistata dalla società. L'esclusione è deliberata dalla maggioranza dei soci, non computandosi il socio da escludere 

In tutti i casi di scioglimento parziale del rapporto sociale, il socio escluso o i suoi eredi hanno diritto alla liquidazione della quota, ovvero ad una somma di denaro che rappresenti il valore della quota. 


Da dove si desume la preminenza del valore personale del socio nella società semplice? Cosa succede in caso di morte ad esempio?