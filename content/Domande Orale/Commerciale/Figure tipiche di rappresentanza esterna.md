L’imprenditore — sia quando si tratti di una persona fisica, sia quando si tratti di un ente — si avvale di un’organizzazione, della quale fanno sovente parte persone cui viene demandato il compito di concludere contratti con terzi: detti soggetti devono, quindi, essere muniti dei necessari poteri di rappresentanza dell’imprenditore.

Sotto questo aspetto assumono particolare importanza le figure dell’« institore », del « procuratore » e dei « commessi ».

L’« **institore** » è il soggetto dall’imprenditore ==preposto all’esercizio o dell’intera impresa o di una sua sede secondaria o di un suo ramo== (art. 2203 c.c.). Si pensi, ad es., al direttore di filiale di una banca (v. Cass. 26 febbraio 2018, n. 4503). 
- Il ==potere rappresentativo dell’institore si presume generale==: egli può compiere — impegnando l’imprenditore (v. Cass. 15 marzo 2006, n. 5671) — tutti gli atti pertinenti all’esercizio dell’impresa cui è preposto (art. 2204 c.c.). ==Non può invece compiere atti che vanno al di là dello scopo per cui la preposizione avviene==: ad es., non può mutare l’oggetto dell’attività, non può alienare o ipotecare immobili senza autorizzazione espressa (art. 2204, comma 1, c.c.), ecc. 
- Peraltro, l’imprenditore può limitare i poteri rappresentativi che normalmente competono all’institore. Tuttavia—per tutelare la buona fede del terzo che contrae con l’institore — è stabilito che, se la relativa procura non è resa pubblica mediante deposito per l’iscrizione nel registro delle imprese, la rappresentanza si reputa generale e le limitazioni si presumono, salvo prova contraria, ignote ai terzi (art. 2206, comma 2, c.c.). Analogo regime è stabilito per le modificazioni e la revoca della procura (art. 2207 c.c.). 
- L’institore ha anche ==legittimazione processuale==: può, cioè, stare in giudizio in nome del preponente (art. 2204, comma 2, c.c.; v. Cass. 26 febbraio 2018, n. 4503).
- ==Qualora l’institore agisca nomine proprio== — omettendo, cioè, di far conoscere al terzo che egli sta trattando per conto del preponente — ==è personalmente obbligato nei confronti del terzo==. Quest’ultimo, tuttavia, può agire anche contro il preponente, almeno per gli atti compiuti dall’insistitore che risultino pertinenti all’esercizio dell’impresa alla quale quest’ultimo è preposto (art. 2208 c.c.).


I « **procuratori** » si distinguono dagli institori perché non sono preposti all’esercizio dell’intera impresa o di un ramo di essa, ma ==hanno il potere di compiere i soli atti per i quali sono stati specificamente abilitati== (si pensi, ad es., al funzionario di banca, cui è conferito il potere di firmare per la banca stessa; al direttore acquisti di un’azienda: v. Cass. 13 giugno 2014, n. 13539; ecc.). Sono, dunque, dotati di un potere di gestione più limitato rispetto a quello — di regola, generale—che spetta all’institore (v. Cass. 13 giugno 2014, n. 13539).


I « **commessi** » — che si distinguono in « commessi viaggiatori » e « commessi di negozio » (si pensi, ad es., al commesso del grande magazzino, al cameriere del bar, all’impiegato di banca addetto allo sportello, ecc.) — sono collaboratori  dell’imprenditore commerciale con ==mansioni più modeste== e con ==poteri di rappresentanza limitati al compimento degli atti che ordinariamente comporta il tipo di operazioni di cui sono incaricati== (art. 2210, comma 1, c.c.; v. Cass. 29
novembre 2005, n. 26048; Cass. 20 gennaio 1999, n. 484).


**Gli institori, procuratori e commessi sono regolati da regole speciali rispetto a quelle della rappresentanza (1387 cc)**: per questi ==operano le regole sulla rappresentanza commerciale== (2203-2213 cc) ->essi sono investiti ex lege di un potere di rappresentanza dell'imprenditore; tale potere è commisurato quanto alla sua ampiezza al ruolo affidato dall'imprenditore ai propri collaboratori.
Ad institori, procuratori e commessi ==il conferimento dei rispettivi poteri rappresentativi discende automaticamente dalle mansioni loro attribuite, senza necessità di procura espressa==. Così, ad es., l’institore ha la rappresentanza generale dell’impresa, ovvero della sede o del ramo cui è preposto (v. Cass. 5 agosto 2016, n. 16532; Cass. 27 ottobre 2015, n. 21811); il responsabile del settore acquisti dell’impresa è legittimato a compiere, in nome dell’imprenditore, gli approvvigionamenti necessari all’impresa stessa (v. Cass. 13 giugno
2014, n. 13539); il commesso del fornaio è legittimato a vendere il
pane: e ciò anche se non è stata loro attribuita formale procura (v.
Cass. 28 maggio 2003, n. 8553). ==Da ciò discende che il terzo non dovrà
verificare se ad institore, procuratore e commesso sia stato conferito
il potere di rappresentanza relativamente alle mansioni a ciascuno
attribuite==: eventuali limitazioni ai poteri rappresentativi natural-
mente ad essi spettanti saranno opponibili al terzo solo se, per institori
e procuratori, le stesse risultino dal registro delle imprese e, per i
commessi, se siano portate a sua conoscenza con mezzi idonei.