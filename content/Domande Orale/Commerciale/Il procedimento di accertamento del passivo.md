I creditori del fallito hanno diritto di partecipare alla ripartizione dell'attivo soltanto in seguito all'accertamento giudiziale dell'an e del quantum del loro credito e ==solo dopo tale accertamento in sostanza i creditori concorsuali diventano creditori concorrenti==.

All'accertamento del passivo si perviene attraverso un iter che si snoda in alcuni momenti fondamentali:
1) **Elenco dei creditori**: il curatore, in base alle scritture contabili del debitore alle notizie che può raccogliere (anche attraverso l'accesso a banche dati dell'anagrafe tributaria e dell'archivio dei rapporti finanziari) deve redigere l'elenco dei creditori, con l'indicazione dei rispettivi crediti e diritti di prelazione; egli deve inoltre predisporre un ==elenco dei titolari di diritti reali e personali==, mobiliari e immobiliari, sui beni della procedura. 
	- Tali elenchi sono depositati presso la cancelleria del tribunale fallimentare. ==Ai creditori inseriti nei predetti elenchi il curatore deve comunicare a mezzo pec che possono partecipare al concorso depositando **domanda di ammissione al passivo**== nella cancelleria del tribunale; 
	- Ai creditori è pure comunicata l'udienza fissata per l'esame dello stato passivo e quella entro cui vanno presentate le domande; ogni utile informazione per agevolare la presentazione della domanda (200 CCI)
2) **Domanda di ammissione al passivo** (con ricorso da depositare presso la cancelleria del tribunale almeno 30 gg prima dell'udienza fissata per l'esame dello stato passivo): L'ammissione può essere domandata in ragione di un credito vantato nei confronti del debitore, ma anche per la restituzione o rivendicazione di beni mobili e immobili. La domanda di ammissione al passivo produce per tutta la durata della procedura concorsuale gli effetti di una domanda processuale, in particolare impedisce la prescrizione del diritto di credito.
3) **Progetto di stato passivo**. Il curatore esamina le domande di ammissione e in base ad esse predispone un progetto di stato passivo, con elenchi separati dei creditori e dei titolari di diritti su beni mobili ed immobili di proprietà o in possesso del fallito. Il curatore può eccepire fatti estintivi, modificativi o impeditivi del diritto fatto valere, nonché l'inefficacia del titolo su cui sono fondati il credito o la prelazione. 
	- Il progetto di stato passivo così redatto va depositato nella cancelleria del tribunale almeno 15 gg prima dell'udienza fissata per l'esame dello stato passivo e, al contempo, trasmesso a mezzo pec ai creditori, ai titolari di diritti sui beni e al debitore, onde consentire loro di esaminare il progetto e presentare osservazioni scritte e documenti integrativi fino all'udienza
4) **Udienza per l'esame dello stato passivo**: all'udienza fissata per l'esame stato passivo, la cui data è indicata nella sentenza di apertura della procedura di liquidazione giudiziale, **il ==giudice delegato**, anche in assenza delle parti, **con decreto succintamente motivato decide su ciascuna domanda di ammissione** al passivo== (accogliendola in tutto o in parte, ovvero respingendola o dichiarandola inammissibile), nei limiti delle conclusioni formulate ed avuto riguardo alle eccezioni del curatore, a quelle rilevabili d'ufficio ed a quelle formulate dagli altri interessati. Il giudice delegato può procedere ad atti di istruzione su richiesta delle parti, compatibilmente con le esigenze di speditezza del procedimento. In relazione al numero di creditori e all'entità del passivo, il giudice delegato può stabilire che l'udienza sia svolta in via telematica con modalità idonee a salvaguardare il contraddittorio e l'effettiva partecipazione dei creditori, anche utilizzando le strutture messe a disposizione della procedura da soggetti terzi.
5) **Formazione dello stato passivo** Terminato l'esame di tutte le domande, il giudice delegato forma lo stato passivo e lo rende esecutivo con decreto depositato in cancelleria
6) **Eventuali impugnazioni** a seguito del decreto che rende esecutivo lo stato passivo si apre una fase meramente eventuale. Contro tale decreto è possibile proporre delle impugnazioni, ai sensi dell'art. 206 CCI (opposizione, impugnazione dei crediti ammessi, revocazione)

**Opposizione** (206)
Sono legittimati a proporre opposizione il creditore o il titolare di diritti su beni mobili o immobili, quando contestano l'accoglimento parziale od il rigetto totale della domanda. 
I motivi di opposizione vanno formulati contro il curatore.

**Impugnazione dei crediti ammessi**
Legittimati a opporre l’impugnazione sono invece il curatore, il creditore od il titolare di diritti su beni mobili o immobili, al fine di contestare l'accoglimento della domanda depositata da un creditore concorrente. 
==L'impugnazione è pertanto rivolta nei confronti del creditore concorrente ed al procedimento partecipa anche il curatore.==
Nel caso di opposizione o impugnazione è peraltro ammessa la possibilità di presentare impugnazione incidentale nei limiti delle conclusioni rassegnate nel procedimento di accertamento del passivo.

**Revocazione**
Decorsi i termini per la proposizione della opposizione o della impugnazione sono legittimati a presentare la domanda di revocazione il curatore, il creditore o il titolare di diritti su beni mobili o immobili.
è difatti possibile chiedere che il provvedimento di accoglimento o di rigetto venga revocato allorquando venga scoperto che essi sono stati determinati:
▪ da ==falsità, dolo, errore essenziale di fatto==;
▪ dalla ==mancata conoscenza di documenti decisivi== che non sono stati prodotti tempestivamente per causa non imputabile all'istante;

La domanda di revocazione va presentata:
▪ nei confronti del creditore concorrente, la cui domanda è stata accolta (il procedimento vede la partecipazione del curatore);
▪ nei confronti del curatore quando la domanda è stata respinta;


> In merito alla natura giuridica dello stato passivo e del decreto che lo dichiara esecutivo, la Suprema Corte ha affermato che una volta dichiarato esecutivo con il decreto emesso dal giudice delegato, lo stato passivo acquisisce all'interno della procedura concorsuale un grado di stabilità assimilabile al giudicato (c.d. giudicato endo-fallimentare), con efficacia preclusiva di ogni questione che riguardi il credito, comprese eventuali cause di prelazione che lo assistono. Ciò vale anche per le risultanze dello stato passivo formato nell'ambito dell'amministrazione straordinaria.
> Ciò in quanto il decreto che rende esecutivo lo stato passivo deve essere impugnato con i mezzi indicati acquistando, diversamente, stabilità con riferimento all'an e al quantum del credito ammesso.