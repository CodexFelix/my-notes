La capacità d’agire presuppone la capacità giuridica, ma non si confonde con essa: anche quando difetta di capacità d’agire (ad es., perché minore d’età; v. § 47), il soggetto è pur sempre dotato di capacità giuridica.

==La capacità d’agire si acquista — come regola generale — al raggiungimento della maggiore età: cioè, al compimento del diciottesimo anno== (art. 2, comma 1, c.c.).

Può peraltro accadere che, nonostante la maggiore età, la persona fisica si ritrovi — per le ragioni più varie (ad es., malattia fisica o mentale, situazioni di disagio psichico, ubriachezza, assunzione di sostanze stupefacenti, ecc.) — a non avere quella capacità di discernimento che è invece normale attendersi in un individuo adulto e maturo. Di qui la necessità di apprestare — a protezione di detti soggetti — strumenti di salvaguardia contro il rischio che gli stessi possano porre in essere atti negoziali destinati ad incidere negativamente sui loro interessi (ad es., svendere la propria casa, fare acquisti sconsiderati, prestare denaro senza garanzie, ecc.).

A « protezione delle persone prive in tutto o in parte di autonomia » (come recita, oggi, la rubrica del titolo XII del suo libro primo), il codice civile prevede gli istituti:
a) della minore età;
b) dell’interdizione giudiziale;
c) dell’inabilitazione;
d) dell’emancipazione;
e) dell’amministrazione di sostegno;
f) dell’incapacità di intendere o di volere (c.d. incapacità naturale).

Ad una logica non già di protezione, bensì ad una logica sanzionatoria risponde invece l’istituto dell’interdizione legale (v. § 49).


### Minore età
- Con la maggiore età, la persona acquista la capacità di compiere tutti gli atti per i quali non sia richiesta un’età diversa (art. 2, comma 1, c.c.).
	- il minore ultrasedicenne è ammesso a stipulare in proprio il contratto di lavoro ed « è abilitato all’esercizio dei diritti e delle azioni che dipendono » da detto contratto (art. 2, comma 2, c.c.);
	- il minore ultrasedicenne, giudizialmente ammesso al matrimonio, è chiamato a prestare in prima persona il consenso alle nozze (art. 84, comma 2, c.c.); il minore ultrasedicenne — e, se autorizzato dal giudice, anche prima del compimento dei sedici anni — effettua direttamente il riconoscimento del figlio naturale (art. 250, comma 5, c.c.);
- Gli atti eventualmente posti in essere dal minore sono annullabili (art. 1425, comma 1, c.c.), a prescindere dal livello di maturità da questi raggiunto, salvo che quest’ultimo non abbia, con raggiri idonei a trarre in inganno il terzo (ad es., alterando il proprio documento d’identità), occultato la propria minore età (art. 1426 c.c.)
- L’atto posto in essere dal minore può essere impugnato ==entro cinque anni dal raggiungimento, da parte del minore stesso, della maggiore età== (art. 1442, comma 2, c.c.).
- L’impugnativa può, però, essere proposta solo dal rappresentante legale del minore ovvero direttamente da quest’ultimo, una volta divenuto maggiorenne; non dalla controparte (art. 1441, comma 1, c.c.): si parla, al riguardo, di « negozi claudicanti ». La scelta di mantenere o meno in vita l’atto stipulato dal minore è, quindi, rimessa ad una valutazione di convenienza fatta, prima, dal legale rappresentante del minore, poi, dal minore stesso
- Se l’atto è annullato per sua incapacità legale, il minore ha diritto alla restituzione di quanto prestato in esecuzione di esso, mentre è tenuto a restituire la prestazione ricevuta ==solo nei limiti in cui la stessa è stata rivolta a suo vantaggio (art. 1443 c.c.)==
- nella quotidianità i minori vengono normalmente ammessi a stipulare tutta una serie di contratti (ad es., acquistano giornali, libri, biglietti dell’autobus, del treno, del cinema, del teatro, del concerto, della discoteca; comprano cibi, bevande, carburante per il motorino, capi di abbigliamento; fanno riparare la bicicletta, il telefonino, ecc.), senza che nessuno si sogni di impugnare detti atti. devono ritenersi a quest’ultimo accessibili tutti quegli ==atti che siano (come si esprime ora l’art. 409, comma 2, c.c.) « necessari a soddisfare le esigenze della propria vita quotidiana »== in relazione all’età raggiunta

La gestione del patrimonio del minore (c.d. potere di amministrazione) ed il compimento di ogni atto relativo (c.d. potere di rappresentanza) competono, in via esclusiva, ai genitori:
- disgiuntamente, per quanto riguarda gli atti di ordinaria amministrazione (quelli che non comportano rischi per l’integrità del patrimonio: ad es., la riscossione del canone di locazione)
- congiuntamente per quanto riguarda gli atti di straordinaria amministrazione (per tali intendendosi quelli suscettibili di incidere in termini significativi sulla struttura e/o sulla consistenza del patrimonio: ad es., la vendita dell’appartamento di cui il minore è proprietario), nonché gli atti con cui si concedono o si acquistano diritti personali di godimento (ad es., la concessione in locazione dell’appartamento di proprietà del minore)
- Peraltro la legge richiede che, per il compimento degli atti eccedenti l’ordinaria amministrazione (alienazione di beni, costituzione di pegno o ipoteca, accettazione di eredità, legati o donazioni, locazioni ultranovennali) i genitori si muniscano della ==preventiva autorizzazione del giudice tutelare==. Gli atti posti in essere dai genitori in assenza della richiesta autorizzazione sono annullabili, su istanza dei genitori stessi o del figlio, una volta divenuto maggiorenne
- ==Se entrambi i genitori sono morti o per altra causa non possono esercitare la responsabilità genitoriale, la gestione del patrimonio del minore e la relativa rappresentanza competono ad un **tutore**== (artt. 343, comma 1, e 346 c.c.) nominato dal giudice tutelare (nella persona designata dal genitore che per ultimo ha esercitato la responsabilità genitoriale ovvero, in mancanza di siffatta designazione, scegliendolo preferibilmente tra gli ascendenti o tra gli altri prossimi parenti od affini del minore: art. 348 c.c.).
- Offrendo il tutore minori garanzie, rispetto ai genitori, in ordine all’esclusivo perseguimento degli interessi del minore, la legge richiede che lo stesso debba munirsi della preventiva autorizzazione del giudice tutelare per il compimento degli atti indicati dall’art. 374 c.c. e — addirittura — della preventiva autorizzazione del tribunale per il compimento degli atti di cui all’art. 375 c.c.
	- Con la rif. Cartabia, l'[art. 374 del c.c.](https://www.brocardi.it/codice-civile/libro-primo/titolo-x/capo-i/sezione-iii/art374.html "Autorizzazione del giudice tutelare") è stato riformulato, attribuendo al **giudice tutelare** tutte le ipotesi di autorizzazione nell'interesse dell'interdetto, incluse quelle precedentemente trattate dall'art. 375 (che prevedeva l'autorizzazione del collegio), ora **abrogato**.

### Interdizione giudiziale
L’interdizione è pronunciata con sentenza dal tribunale (donde l’appellativo di « giudiziale »), allorquando ricorrono — congiuntamente — i seguenti presupposti (art. 414 c.c.):
- **infermità** di mente (malattia che mini profondamente il soggetto nella sua sfera intellettiva e/o volitiva, sì da non consentirgli di esprimere una volontà liberamente e consapevolmente maturata)
- **abitualità** di detta infermità (infermità non transitoria)
- **incapacità del soggetto, a causa di detta infermità, di provvedere ai propri interessi**: una medesima malattia può giustificare l’interdizione di chi abbia cospicui e complessi interessi
- **necessità di assicurare** al soggetto un’**adeguata protezione** (c.d. carattere residuale della misura dell’interdizione)

L’interdizione può essere pronunciata solo a carico del maggiore di età (art. 414 c.c.), essendo il minorenne già legalmente incapace — e, quindi, tutelato dall’ordinamento

Il procedimento di interdizione può essere promosso, di regola, dallo stesso interdicendo, dal coniuge, dal partner di u.c. dai parenti entro il quarto grado, dagli affini entro il secondo grado, ovvero dal pubblico ministero
Fase centrale del procedimento d’interdizione è l’esame diretto dell’interdicendo da parte del giudice (art. 419, comma 1, c.c.),
Gli effetti dell’interdizione decorrono dal momento della pubblicazione della sentenza di primo grado, ancorché non passata in giudicato. La sentenza viene annotata dal cancelliere nel registro delle tutele (art. 48 disp. att. c.c.) e comunicata, entro dieci giorni, all’ufficiale dello stato civile per essere annotata a margine dell’atto di nascita

L’interdetto si trova in una condizione per molti versi non dissimile da quella in cui si trova il minore (art. 424, comma 1, c.c.): non può compiere direttamente alcun atto negoziale, se non quelli « necessari a soddisfare le esigenze della propria vita quotidiana »; se compie atti negoziali, gli stessi sono annullabili ed il relativo procedimento può essere promosso — dal tutore ovvero dallo stesso interdetto, una volta revocata l’interdizione — entro cinque anni dalla cessazione dello stato di interdizione. 
La gestione del patrimonio dell’interdetto e ==gli atti negoziali ad esso relativi sono
compiuti, nell’interesse ed in vece dello stesso interdetto, da un tutore nominato dal giudice tutelare, ferma restando l’esigenza dell’autorizzazione da parte del giudice tutelare o del tribunale per il compimento degli atti di cui, rispettivamente, agli artt. 374== e 375 c.c

### Interdizione legale
La gestione del patrimonio dell’interdetto e gli atti negoziali ad esso relativi sono
compiuti, nell’interesse ed in vece dello stesso interdetto, da un tutore nominato dal giudice tutelare, ferma restando l’esigenza dell’autorizzazione da parte del giudice tutelare o del tribunale per il compimento degli atti di cui, rispettivamente, agli artt. 374 e 375 c.c
L’istituto ha, dunque, funzione sanzionatoria (tant’è che viene a colpire soggetti perfettamente in grado di intendere e di volere).

Per quanto riguarda i rapporti patrimoniali, l’interdetto legale si trova, durante la pena, nella medesima condizione in cui si trova l’interdetto giudiziale: Con una differenza, però: l’annullabilità degli atti compiuti dall’interdetto legale può essere fatta valere non solo dall’interdetto stesso e/o dal suo tutore, bensì da chiunque vi abbia interesse (art. 1441, comma 2, c.c.): c.d. annullabilità assoluta. l’annullabilità (assoluta) degli atti dell’interdetto legale è prevista come sanzione, a tutela di un interesse generale: conseguentemente, può essere fatta valere da chiunque

Per quanto riguarda, invece, gli atti a carattere personale (ad es., matrimonio, testamento, riconoscimento di figlio naturale, ecc.), nessuna incapacità consegue all’interdizione legale.

### Inabilitazione
L’inabilitazione è pronunciata con sentenza dal tribunale, allorquando ricorra — alternativamente — uno dei seguenti presupposti:
- infermità di mente non talmente grave da far luogo all’interdizione
- prodigalità
- abuso abituale di bevande alcooliche o di stupefacenti,
- sordità o cecità, sempre che il soggetto non abbia ricevuto ’educazione sufficiente

Il procedimento di inabilitazione ricalca quello di interdizione.

L’inabilitato ==può autonomamente compiere gli atti di ordinaria amministrazione== (art. 424, comma 1,
==Per gli atti di straordinaria amministrazione, necessita invece dell’assistenza del curatore== nominato dal giudice tutelare: deve, cioè, compiere l’atto unitamente al curatore. Il curatore non si sostituisce ma integra la volontà di quest’ultimo, previo ottenimento dell’autorizzazione giudiziale
L’assistenza del curatore è altresì sempre necessaria perché l’inabilitato possa stare in giudizio (comb. disp. artt. 394, comma 2, e 424, comma 1, c.c.; v.

Peraltro, il giudice — con la sentenza che pronuncia l’inabilitazione o con un successivo provvedimento—può prevedere che taluni atti eccedenti l’ordinaria amministrazione possano essere autonomamente compiuti dall’inabilitato, senza l’assistenza del curatore (art. 427, comma 1, c.c.).

### Emancipazione
Il minore ultrasedicenne, autorizzato dal tribunale a contrarre matrimonio (art. 84, comma 2, c.c.), con le nozze acquista automaticamente l’emancipazione (art. 390 c.c.), così sottraendosi alla disciplina della minore età.
La condizione giuridica dell’emancipato è analoga a quella dell’inabilitato: può compiere autonomamente gli atti di ordinaria amministrazione, mentre per quelli di straordinaria amministrazione necessita dell’assistenza di un curatore, munito di previa autorizzazione dell’autorità giudiziaria (art. 394 c.c.)

Se l’emancipato è sposato con persona maggiore di età, quest’ultima ne è il curatore;


### Amministrazione di sostegno
L’amministrazione di sostegno si apre con decreto motivato del giudice tutelare, allorquando ricorrano—congiuntamente—i seguenti presupposti (art. 404 c.c.):
- infermità o menomazione fisica o psichica della persona (presupposto oggettivo)
- impossibilità per il soggetto, a causa di detta infermità o menomazione, di provvedere ai propri interessi (sogettivo)

Mentre gli effetti dell’interdizione e dell’inabilitazione sono sostanzialmente predeterminati dalla legge e, quindi, standardizzati (salvo quanto previsto dall’art. 427, comma 1, c.c.), gli effetti dell’amministrazione di sostegno sono determinati volta a volta dal provvedimento del giudice tutelare (art. 405, comma 5, c.c.);
che, per di più, può, in ogni momento, modificare od integrare, anche d’ufficio, le decisioni assunte (art. 407, comma 4, c.c.): c.d. ==flessibilità o duttilità dell’amministrazione di sostegno.==

Il giudice tutelare, all’atto della nomina dell’amministratore di sostegno, indica:
- gli atti che l’amministratore di sostegno ha il potere di compiere in nome e per conto del beneficiario, che correlativamente perde la capacità di porli in essere personalmente
- gli atti cui l’amministratore di sostegno deve (non diversamente dalla figura del "curatore" dell'inabilitato) dare il proprio assenso, prestando così assistenza al beneficiario,
Nel determinare gli atti per cui è richiesta la rappresentanza o  l’assistenza dell’amministratore di sostegno o che non possono essere compiuti — e, di riflesso, gli atti che il beneficiario può compiere, da solo, in prima persona — il giudice deve perseguire l’==obiettivo della  « minore limitazione possibile della capacità di agire » ==dell’interessato (art. 1 L. n. 6/2004): principio della massima salvaguardia dell’auto-
determinazione del soggetto amministrato.

### Incapacità naturale
può accadere che un soggetto — pur legalmente capace di compiere un determinato atto — in concreto si trovi, nel momento in cui lo pone in essere, in una situazione di incapacità di volere e/o di intendere, per qualsivoglia causa: In ipotesi di tal fatta, la legge non può — solo perché si tratta di persona legalmente capace di compiere quel determinato atto — disinteressarsi della protezione dei suoi interessi: nell’ipotesi in esame, si verifica infatti uno scollamento tra situazione giuridica (di capacità legale) e situazione di fatto (di incapacità naturale).

Ecco perché il soggetto — legalmente capace di compiere un determinato atto — è comunque ammesso ad impugnarlo, se prova che, nel momento in cui l’ha compiuto, versava in uno stato di incapacità di intendere e/o di volere.

Quanto alla sorte degli atti posti in essere dall’incapace naturale, occorre distinguere:
- il matrimonio, l'unione civile, testamento ==sono impugnabili sol che si dimostri che il soggetto era incapace di volere e/o di intendere nel  momento in cui ha compiuto l’atto==;
- gli atti unilaterali sono annullabili, se si dimostra—da un lato —che il soggetto era incapace di volere e/o di intendere da altro lato — che da detti atti è derivato un grave pregiudizio per l’incapace stesso
- contratti se si dimostra — da un lato — che il soggetto era incapace di volere e/o di intendere nel momento in cui li ha posti in essere e — da altro lato — che l’altro contraente era in malafede: Non è richiesto che il contratto rechi pregiudizio all’incapace - l’eventuale squilibrio delle prestazioni contrattuali in danno dell’incapace può solo costituire elemento sintomatico da cui desumere la malafede