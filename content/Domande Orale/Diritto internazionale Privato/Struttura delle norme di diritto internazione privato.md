

Ciascuna norma di d.i.p., solitamente, presenta ==due distinti elementi strutturali==:
1. la **descrizione dei fatti che intende disciplinare**,
2. l’indicazione delle **circostanze che conferiscono carattere transnazionale** ai fatti considerati.

![[Pasted image 20240925000605.png]]

Entrambi gli elementi sono indispensabili al funzionamento della norma: la mancata descrizione dei fatti da disciplinare, o il difetto di indicazione delle circostanze che conferiscono carattere transnazionale alla fattispecie, infatti, impedirebbero al d.i.p. di assolvere alla propria funzione di regolamentazione dei rapporti che presentano elementi di estraneità.


### Descrizione dei fatti da disciplinare
La descrizione dei fatti da disciplinare costituisce il primo elemento strutturale. 
Essa consente di delimitare l’ambito di applicazione di ciascuna norma. Ogni disposizione di d.i.p. ha per oggetto la regolamentazione di una **certa tipologia di rapporti** a carattere transnazionale, che il legislatore provvede ad individuare mediante il riferimento a **categorie tecnico-giuridiche astratte**.

Si pensi all’art. 46 della l. 218/1995 che regola la ==materia delle “successioni== per causa di morte”, o all’art. 56 che individua nelle “==donazioni”== le fattispecie che intende regolare. Tale tecnica di redazione normativa pone inevitabilmente quello che la dottrina indica come ==“ il problema delle qualificazioni”== (v. infra). In sostanza, ci si chiede alla luce di quale sistema ordinamentale debbano “leggersi” le categorie tecnico-giuridiche astratte (successioni, donazioni, etc.), cui il legislatore fa riferimento nella posizione delle norme di d.i.p (v. funditus par. 2).

### Circostanze che conferiscono carattere transnazionale
L’indicazione delle circostanze che conferiscono carattere transnazionale ai fatti considerati costituisce il secondo elemento strutturale. Essa consente di individuare
a quali elementi di estraneità, tra quelli che connotano la fattispecie,il legislatore intende attribuire rilevanza ai fini della individuazione della disciplina applicabile. Ogni rapporto preso in considerazione dal d.i.p., infatti, presenta uno o più punti di contatto con ordinamenti stranieri (rectius: elementi di estraneità), ma solo alcuni di questi, considerati prevalenti rispetto agli altri da parte del legislatore, valgono a stabilire quale diritto debba applicarsi alla fattispecie.
==Tali peculiari elementi di estraneità vengono definiti **criteri di collegamento**, poiché, per effetto della rilevanza attribuitagli dalla legge, consentono di “collegare” la fattispecie che li contiene all’ordinamento straniero di riferimento==, almeno sotto il profilo della normativa applicabile.
Si pensi alla disciplina in tema di ==diritti reali di cui all’art. 51. Il legislatore qualifica come criterio di collegamento l’elemento della collocazione dei beni==. Nessuna rilevanza assumerà, ai fini della individuazione del diritto applicabile alla fattispecie, l’eventuale cittadinanza straniera del titolare degli stessi, che si qualificherà come
mero elemento di estraneità.

Anche la categoria dei criteri di collegamento pone diverse problematiche applicative.
Oltre a quella inerente la distinzione tra gli stessi e i meri elementi di estraneità cui si è appena fatto cenno, importanza di carattere essenziale assumono la classificazione dei criteri di collegamento, le diverse tipologie di concorso tra i criteri e la disciplina del tutto peculiare che inerisce il criterio della cittadinanza.

