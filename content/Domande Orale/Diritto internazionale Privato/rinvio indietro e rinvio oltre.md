Nella trattazione del fenomeno del rinvio (o richiamo) particolare attenzione meritano le figure del c.d. rinvio oltre e del c.d. rinvio indietro.
Si tratta, più nel dettaglio, di ipotesi “speciali” di rinvio, in quanto estrinsecazioni del tutto peculiari del fenomeno, sulla cui ammissibilità (e conseguente regolamentazione) si è particolarmente discusso.

- rinvio oltre ricomprende l’insieme delle ipotesi in cui l’ordinamento straniero richiamato dalla norma di d.i.p. applicata faccia a sua volta riferimento ad un ulteriore e diverso ordinamento per la regolamentazione della medesima fattispecie concreta.
	- Si pensi ad una fattispecie in materia successoria. L’art. 46 della l. 218/1995 impone l’applicazione della legge nazionale del soggetto della cui eredità si tratta: ove il de ==cuius sia cittadino francese== opererà l’ordinamento francese. È possibile, tuttavia, che per la ==regolamentazione della medesima fattispecie la legge francese faccia a sua volta riferimento alla legge del paese in cui i beni si trovano==: ove questi siano collocati ad esempio in ==Germania==, opererà l’ordinamento tedesco. Risultano evidenti, a questo punto, gli effetti del fenomeno del c.d. rinvio oltre: la disciplina di tale successione passerà dall’Italia alla Francia e, successivamente, dalla Francia alla Germania.
- Il rinvio indietro potrebbe qualificarsi come un’ipotesi particolare di rinvio oltre. Esso ricomprende l’insieme delle ipotesi in cui l’ordinamento straniero richiamato dalla norma di d.i.p. applicabile faccia a sua volta riferimento, non ad un sistema giuridico diverso ed ulteriore, ==ma allo stesso ordinamento di provenienza della norma di d.i.p. applicata.==
	- Rimanendo sulla falsariga dell’esempio precedente, dovrebbe farsi il caso della successione di un cittadino francese, i cui beni siano situati in Italia. Se in virtù dell’art. 46 fosse chiamata ad operare la legge francese, per effetto della stessa si ritornerebbe nuovamente nell’ordinamento italiano. Questo “ritorno” costituisce il tratto essenziale del fenomeno del c.d. rinvio indietro: la disciplina di tale successione, infatti, passerà dall’Italia alla Francia, per poi ritornare dalla Francia di nuovo all’Italia

### Dibattito sull'ammissibilità di tali forme di rinvio
- La tesi della non integralità del rinvio ==esclude che il richiamo ad un ordinamento straniero possa ricomprendere anche le norme di d.i.p.== in esso vigenti (a loro volta in grado di richiamare altri ordinamenti, le cui norme di dip, così richiamate, potrebbero a loro volta richiamarne altri, ecc.). L’esigenza è quella di evitare la creazione di un circolo vizioso, che impedirebbe la soluzione del caso concreto.
- La tesi dell’==integralità del rinvio== ritiene che il richiamo ad un ordinamento straniero non possa che ricomprendere anche le relative norme di d.i.p., altrimenti si finirebbe per applicare alla fattispecie un ordinamento che in realtà “non vuole” essere applicato, ritenendo competente un ulteriore sistema normativo, cui fa espresso riferimento a mezzo del proprio sistema di d.i.p. Il rischio di circolo vizioso andrebbe evitato a mezzo di una disciplina ad hoc, in grado di arginare il fenomeno.

Il dibattito ha assunto una notevole rilevanza, anche a livello europeo, a seguito di un caso particolare verificatosi in Francia. Il riferimento è al caso della successione Forgo (1874-1882). - Cittadino bavarese residente in Francia.


### Disciplina normativa
La posizione anteriforma.
Nel sistema previgente, l’art. 30 delle preleggi stabiliva che, ove il nostro sistema di d.i.p. facesse rinvio ad un ordinamento straniero, non doveva tenersi conto dell’eventuale rinvio fatto da tale ultimo ordinamento ad altra legge. La norma sanciva la radicale inammissibilità nell’ordinamento delle figure del c.d. rinvio oltre e del c.d. rinvio indietro. Alla base di tale impostazione, la tesi della necessaria non integralità del rinvio nell’ambito del d.i.p.

==La posizione post-riforma==
Con la legge 218/1995 si assiste ad una totale inversione di rotta. Ove il nostro legislatore (con il proprio sistema di d.i.p.) abbia ritenuto un ordinamento straniero competente a regolare una certa fattispecie, infatti, non potranno ignorarsi le scelte che quest’ultimo ordinamento avrà fatto rispetto alla medesima fattispecie, pena la vanificazione della volontà del nostro stesso legislatore.
- Ai sensi dell’art. 13, 1° comma, lett. a) il rinvio oltre è considerato ammissibile solo ove accettato (o definitivo). 
- Ai sensi dell’art. 13, 1° comma, lett. b) il rinvio indietro è considerato pienamente ammissibile.

I casi di esclusione dell’operatività di rinvio oltre e indietro 
- non sono in grado di operare nell’ambito di particolari materie (forma degli atti ed obbligazioni extracontrattuali) 
- ove il diritto straniero originariamente richiamato sia stato individuato in base alla concorde volontà delle parti.
- in materia di filiazione, legittimazione e riconoscimento del figlio naturale, ove il loro funzionamento determini l’esclusione del rapporto di filiazione
- in tutte quelle materie per le quali esiste una convezione internazionale che detta una disciplina ad hoc per la regolamentazione del fenomeno (art. 13, 4° comma).