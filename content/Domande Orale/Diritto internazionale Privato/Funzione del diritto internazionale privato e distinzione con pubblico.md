Il diritto internazionale privato (d.i.p.) costituisce quella peculiare branca del diritto interno, che si occupa della regolamentazione dei rapporti giuridici recanti elementi di estraneità rispetto all’ordinamento di riferimento. Più nel dettaglio, le fattispecie che ne costituiscono oggetto sono connotate da uno o più punti di contatto con ordinamenti di altri paesi, che rendono opportuna la predisposizione di una disciplina ad hoc da parte del legislatore.

La dizione “diritto internazionale privato” è stata da sempre considerata tecnicamente inesatta, poiché inidonea a porre l’accento sulla natura intrinsecamente interna delle norme cui si riferisce. A ben guardare, infatti, sembra richiamare più una sorta di settore “privato” del diritto internazionale, che una branca “a vocazione internazionale” del diritto interno.

Tali difficoltà ermeneutiche hanno indotto all’elaborazione di locuzioni alternative
- “norme di conflitto”, ponendo l’accento sulla funzione delle norme di d.i.p., che è quella di risolvere il conflitto esistente tra la pluralità di norme
	- Rilievi critici: con le norme di d.i.p. il legislatore nazionale non risolve un conflitto esistente tra diversi ordinamenti, ma detta egli stesso una disciplina per la fattispecie considerata
- Altri hanno suggerito l’espressione “norme di scelta di legge”, prendendo le mosse dal particolare modo in cui le stesse operano. Si tratta, infatti, di norme che non regolano direttamente un rapporto, ma si limitano ad indicare quale legislazione debba provvedere alla sua disciplina.
	- Rilievi critici: Si è, però, obiettato che in tale prospettiva si finirebbe per sminuire la reale portata delle norme di d.i.p., che, lungi dall’essere mere norme di richiamo della legislazione straniera, costituiscono espressione di scelte discrezionali del legislatore
- Parte della dottrina ritiene maggiormente soddisfacente la dizione “diritto interno in materia internazionale”

### Distinzione rispetto a figure affini

- rispetto al diritto internazionale pubblico;
	- Internazionale pubblico: ’insieme delle norme aventi ad oggetto la regolamentazione dei rapporti intercorrenti tra gli Stati membri della comunità internazionale Si tratta, in altre parole, di un diritto che opera “al di sopra” degli Stati, e non “all’interno” di essi.
	- Il diritto internazionale privato racchiude l’insieme delle norme aventi ad oggetto la disciplina dei rapporti interni a ciascuno Stato ogniqualvolta presentino elementi di estraneità. Si tratta, quindi, di un sistema operante “all’interno” degli Stati, e non “al di sopra” di essi

- rispetto al diritto interno in materia internazionale (o diritto internazionale privato c.d. materiale)