### L 218/95
Nel sistema del d.i.p. assume rilevanza essenziale la legge 218/1995, qualificata come legge fondamentale del nuovo diritto internazionale privato. Lo studio della stessa va affrontato in una duplice prospettiva: quella dell’esaustività e quella della struttura.
- Sotto il profilo dell’==esaustività==: giova osservare come tale legge non esaurisca il novero delle disposizioni di d.i.p. vigenti nell’ordinamento: norme aventi la medesima natura e funzione possono infatti rinvenirsi anche in altri testi normativi (si pensi alla legge n. 184/1983 sulle adozioni internazionali ovvero agli artt. 5-14 codice della navigazione; o agli artt. 115 e 116 codice civile). La natura essenzialmente residuale di tali ulteriori disposizioni, a fronte della rilevanza centrale della 218/1995, consente di tralasciarne la disamina in questa sede.
-  Sotto il profilo della ==struttura==: essa risulta articolata in quattro gruppi funzionali di norme (titoli I-IV), cui si aggiungono le disposizioni transitorie (titolo V), che chiudono il testo.

- Il titolo I (artt. 1-2) contiene le c.d. disposizioni generali.
	- In primo luogo (art. 1), individua l’==oggetto della legge==, coincidente con la determinazione dell’ambito della giurisdizione italiana, dei criteri per l’individuazione del diritto applicabile e della disciplina dell’efficacia delle sentenze e degli atti stranieri.
	- In secondo luogo (art. 2), si occupa del coordinamento delle disposizioni della legge con le ==convenzioni internazionali== sottoscritte dall’Italia, sostanzialmente sancendo la ==prevalenza di queste== ultime (c.d. clausola di salvezza).
- Il titolo II (artt. 3-12) si occupa della giurisdizione italiana.
	- Esso costituisce il nuovo sistema del diritto processuale civile internazionale, occupandosi della disciplina del processo ogniqualvolta le persone (attore/convenuto), i beni, o i provvedimenti, che ne costituiscono oggetto, presentino punti di contatto con ordinamenti giuridici diversi da quello in cui si svolge la vicenda processuale (cioè: elementi di estraneità).
- Il titolo III (artt. 13-63) indica il ==diritto applicabile==.
	- Esso è suddiviso in diversi Capi (I-XI), che si occupano della individuazione della legge applicabile a ciascuna tipologia di rapporto con elementi di estraneità. In sostanza, si tratta delle norme di d.i.p. ==in senso tecnico, che stabiliscono con riferimento ai diversi rapporti a carattere transnazionale presi in considerazione, quale tra gli ordinamenti in astratto richiamabili debba trovare applicazione.==
- Il titolo IV (artt. 64-71) concerne l’==efficacia di sentenze ed atti stranieri==. 
	- Si tratta di una serie di disposizioni che fissano i requisiti e disciplinano le procedure necessarie al riconoscimento dell’efficacia anche in Italia di sentenze ed atti stranieri.
- titolo V (artt. 72-74) contiene le disposizioni transitorie e finali.
	- l’art. 72 fissa l’operatività nel tempo della nuova legge. La normativa di nuovo conio troverà applicazione a ==tutti i giudizi che siano iniziati successivamente alla sua entrata in vigore==, anche se riferiti a rapporti giuridici sorti prima di tale epoca. ==Fanno eccezione a tale principio, con conseguente applicazione della vecchia normativa, le situazioni giuridiche qualificabili come “esaurite”.== Si tratta dei rapporti già accertati giudizialmente in modo definitivo, o che abbiano già realizzato tutti i loro effetti sotto la vigenza del pregresso assetto normativo. Con riferimento ai giudizi pendenti ci si limita, invece, a fissare la giurisdizione italiana anche ove i fatti, o le norme che la determinano, siano sopravvenuti nel corso del processo. Tali disposizioni vanno poi coordinate con l’art. 74, che a sua volta fissa la data di entrata in vigore della legge.
	- l’art. 73 persegue finalità di coordinamento normativo, sancendo l’abrogazione di tutta una serie di norme preesistenti (artt. 17-31 preleggi; artt. 2505 e 2509 c.c.; artt. 2,3,4,37 e 769-805 c.p.c.).

### Consuetudine
Da sempre dibattuta la possibilità di ricomprendere nel panorama delle fonti del d.i.p. regole di tipo consuetudinario.

I requisiti essenziali della consuetudine:
- diuturnitas: pratica costante e uniforme nel tempo della condotta considerata
- L’opinio iuris ac necessitatis

La rilevanza delle fonti non scritte nel sistema del d.i.p.
La questione concernente l’ammissibilità di fonti non scritte nell’ambito del d.i.p. ha visto contrapporsi due orientamenti.
Giova sin da ora osservare che ==aderire all’una o all’altra opzione interpretativa può avere risvolti in ordine alla connessa problematica==, relativa alla portata della rilevanza nell’ambito del d.i.p. della c.d. ==lex mercatoria== (intesa come insieme di regole di matrice usuale inerenti il settore dei traffici transnazionali: v. infra)
1. (tesi restrittiva), le fonti non scritte (rectius: consuetudine) rilevano nel d.i.p. negli stessi limiti entro cui ne è ammessa l’operatività negli altri settori dell’ordinamento. Detto altrimenti, il d.i.p. costituirebbe una branca “ordinaria” del diritto, sottoposta alle medesime regole e ai medesimi principi. In tale ottica, la consuetudine potrebbe operare ==solo== ove manchi una disciplina posta da altre fonti di rango superiore (==praeter legem==), oppure ove sia da queste espressamente richiamata (==secundum legem==): in nessun caso potrebbe operare in contrasto con esse (contra legem).
2. tesi ampliativa), le fonti non scritte rilevano nel d.i.p. entro limiti più ampi rispetto a quelli entro cui ne è consentita l’operatività negli altri settori dell’ordinamento. In tale prospettiva, la consuetudine sarebbe destinata ad operare, non soltanto in assenza di legge (praeter legem), o in presenza di un richiamo espresso (secundum legem), ma ==anche – e soprattutto – in contrasto con la stessa (contra legem), essendo destinata a superarne i limiti==.

Non rientra nel novero delle norme di matrice consuetudinaria, pur avendo natura di norme “non scritte”, quel complesso di regole qualificabili come ==principi generali del d.i.p. Si== tratta, più nel dettaglio, di una serie di principi deducibili per via di astrazione e generalizzazione dall’insieme dei sistemi di d.i.p. positivamente vigenti.
==Funzione essenziale di tali principi è coadiuvare l’interprete== nella risoluzione delle problematiche inerenti l’applicazione del d.i.p. scritto, costituito da norme spesso sintetiche e laconiche a fronte della complessità dei rapporti cui si riferisce.
Per ciò che concerne la loro collocazione nel sistema delle fonti, non devono confondersi con i principi ex art. 12 delle preleggi, inerenti all’interpretazione della legge, non avendo alcuna inerenza con il diverso fenomeno dell’analogia.
- Per VITTA, si tratta di “concretizzazione in formule sintetiche di aspetti caratteristici di singoli sistemi di d.i.p.”, con la precisazione che tali concretizzazioni ineriscono i singoli sistemi nel loro complesso e non aspetti particolari degli stessi.
- Secondo WENGLER, si tratterebbe più semplicemente di una serie di principi generali deducibili dall’insieme delle norme di d.i.p. vigenti, cui il giudice dovrebbe far riferimento nell’adozione delle proprie decisioni.
- Per QUADRI, sarebbe più opportuno far riferimento al concetto di “criteri del d.i.p.”, trattandosi di principi di portata generale, che consentono ai singoli sistemi di d.i.p. di assolvere alla propria funzione.

### Dimensione sovranazionale
#### Convenzioni internazionali
Accordi che intervengono tra diversi Stati, vincolandoli all’adempimento di specifici obblighi per il perseguimento di obiettivi comuni.
Le convenzioni internazionali in materia di d.i.p. sono veri e propri trattati internazionali,


Nell’ambito delle stesse è possibile distinguere tra:

- convenzioni di diritto internazionale privato, contenenti vere e proprie norme di conflitto, aventi ad oggetto il rinvio alle norme di altri ordinamenti per la disciplina delle fattispecie transnazionali considerate;
- convenzioni di diritto processuale civile internazionale, relative alla sola giurisdizione, o anche al riconoscimento delle decisioni straniere e/o ad altri aspetti strettamente processuali (c.d. convenzioni doppie);
- convenzioni di diritto materiale uniforme, recanti norme disciplinanti direttamente, senza rinviare al diritto di altri Stati, fattispecie connotate da elementi di estraneità

In omaggio al principio “lex specialis derogat generali”, esse p==revalgono su quelle nazionali eventualmente vigenti. ==Tale supremazia è ormai sancita expressis verbis dall’art. 2 della l. 218/1995, a mente del quale le disposizioni di legge esistenti non pregiudicano l’applicazione delle convenzioni internazionali di d.i.p. cui l’Italia ha aderito (c.d.==clausola di salvezza==).

Tra le principali convenzioni internazionali sottoscritte dall’Italia devono menzionarsi:
- le tre Convenzioni dell’Aja in materia di matrimonio, in materia di divorzio e di separazione personale ed in materia di tutela dei minori 
- le due Convenzioni dell’Aja 17 luglio 1905 effetti del matrimonio s
- la Convenzione di Ginevra 7 giugno 1930 in materia di cambiale e di vaglia cambiario 
- la Convenzione di Ginevra 19 marzo 1931 i assegno bancario 
- la Convenzione dell’Aja 15 giugno 1955 sulla legge applicabile alle vendite a carattere internazionale di beni mobili
- la Convenzione di Roma del 19 giugno 1980 sulle obbligazioni contrattuali, resa esecutiva in Italia con la L. n. 875/84;
- la Convenzione dell’Aja l° luglio 1985 relativa alla legge sui trust e il loro riconoscimento, r
- la Convenzione dell’Aja del 29 maggio 1993 sulla tutela dei minori e l’adozione internazionale di cui alla L. 476/1998;
- la Convenzione dell’Aja del 19 ottobre 1996 sulla competenza, la legge applicabile ed il riconoscimento e l’esecuzione dei provvedimenti a favore dei minori;

Giova da ultimo precisare come, oltre alla clausola di prevalenza delle convenzioni internazionali in vigore per l’Italia e rese esecutive a mezzo delle rispettive leggi di ratifica (art. 2),==la l. 218/1995 contenga diversi rinvii a specifiche convenzioni internazionali nel loro complesso, al precipuo fine di assicurarne in ogni caso l’operatività,== e quindi anche al di là dei rapporti involgenti i soli Stati contraenti (v. ad es. art. 42, in tema di protezione dei minori; art. 45 in tema di obbligazioni alimentari; art. 59, in tema di titoli di credito).


##### Diritto comunitario
A seguito del Trattato di Lisbona, l’UE ha una diretta competenza in materia di diritto internazionale privato, avendo il compito di adottare misure intese ad ar==monizzare le disposizioni legislative e regolamentari degli Stati membri (art. 81 TFUE)==. Nel perseguimento di tali obiettivi di armonizzazione normativa, il legislatore europeo è intervenuto a più riprese nei singoli sistemi nazionali di d.i.p., dando luogo alla c.d. ==comunitarizzazione del d.i.p.==

Lo strumento più spesso utilizzato è quello del ==regolamento==, obbligatorio in tutti i suoi elementi e direttamente applicabile negli ordinamenti dei singoli Stati membri, a prescindere da qualsiasi intermediazione da parte dei legislatori nazionali.


Le norme di d.i.p. contenute nei regolamenti, o derivanti dal recepimento di direttive comunitarie, si qualificano come ==diritto internazionale privato “comunitario”.==
Nella interpretazione delle suddette norme, e più in generale, del diritto comunitario, assumono ==notevole rilevanza le sentenze della Corte di Giustizia dell’Unione Europea== che, pur non creando ex novo norme comunitarie, ne definiscono il significato e l’ambito di applicazione con efficacia retroattiva ed erga omnes – salvo i rapporti già esauriti - nell’ambito dell’Unione (Sez. Un. Ordinanza 8 febbraio 2016 n. 2468).
Le norme di d.i.p. comunitario contengono criteri di risoluzione dei conflitti riferibili alle sole fattispecie a carattere transnazionale che coinvolgono soggetti appartenenti agli Stati membri dell’Unione: non possono infatti avere effetto rispetto a rapporti che coinvolgono Stati terzi.

Giova tuttavia sottolineare come il ==recepimento delle soluzioni comunitarie in trattati internazionali==, ovvero nei singoli sistemi nazionali di d.i.p., abbia portato ad una sostanziale generalizzazione di alcune di esse, con la conseguente riferibilità delle stesse anche a rapporti involgenti Stati extracomunitari:
- l’art. 32 quater, 2° co., l. 218/1995, ad esempio, richiamando il Regolamento n. 1259/2010 in punto di scioglimento dell’unione civile, ne recepisce il contenuto nel nostro sistema nazionale di d.i.p., rendendo applicabile la relativa disciplina anche a fattispecie involgenti Stati extra UE;
- l’art. 31, 1° co., l. 218/1995, così come riscritto dall’art. 29, 2° co. del d.lgs. 149/2022, del pari, indicando quale legge applicabile alla separazione e al divorzio quella designata dal Regolamento n. 2010/1259, ne estende l’operatività anche a casi involgenti Stati terzi.

Per ciò che concerne il rapporto tra le norme di d.i.p. comunitario e quelle di d.i.p. statale, il ==principio di supremazia del diritto comunitario impone la prevalenza di quelle di matrice comunitaria su quelle interne==, sia ==pure con esclusivo riferimento ai rapporti riconducibili agli Stati aderenti all’UE==: 
i rapporti riconducibili a ==Stati terzi==, infatti, sono ordinariamente ==esclusi dall’ambito di operatività del diritto comunitario==, rimanendo assoggettati alle norme di d.i.p. statale e/o convenzionale di volta in volta applicabili.
