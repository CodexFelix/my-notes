> - Gaio non ci fornisce una definizione di contratto ma afferma le fonti del contratto: i genera sono quattro, l'obbligazione si contrae o mediante la dazione di una cosa (re) o la pronuncia di parole (verbis) o scrittura (litteris) o consenso (consensu)
> - Labeone nel libro primo del commento all'editto del pretore urbano chiarisce che alcune operazioni si agiscono, altre si geriscono, alcune si contraggono. Il contratto indica l'obbligazione da una parte e dall'altra (ultro citroque obligationem) che i Greci chiamano sinallagma, come la compravendita, locatio-conductio, società, 
> - Sesto Pedio: Il termine conventio è così generale che elegantemente Pedio può dire non esservi nessun contratto, nessuna obbligazione, che non abbia in se una conventio. Sono qualificabili come contratti i soli atti produttivi di obbligazioni che si fondano su un accordo (conventio tra le parti)


### Obligationes verbis contractae
>Gaio: Fit ex interrogatione et responsione (si costituiscono in una formula verbale consistente in un'interrogazione e in una risposta congrua) - valore costitutivo dei *verba*

Contratti solenni _ad substantiam,_ si perfezionano con la pronuncia di _certa et solemnia verba_.

- ==Sponsio==: in origine probabilmente fu un atto sacrale, avente efficacia solo sul piano etico-religioso; ben presto assume efficacia giuridica, costituendo la prima forma di obligatio.
	- La forma era caratterizzata dalla domanda del futuro creditore (spondes mihi centum dari) cui seguiva la risposta del promittente (centum tibi dari spondeo o solo spondeo)
	- Contratto formale e solenne, il cui fulcro era costituito dalla pronuncia di determinate formule da parte dei contraenti, risultando irrilevante la causa della pattuizione
	- In quanto negozio di ius civile, contraenti potevano essere solo cittadini romani
- ==Stipulatio==: sviluppo della sponsio, da cui se ne distingue in quanto negozio di ius gentium, poteva essere utilizzata anche dagli stranieri risultando uno strumento che facilitò notevolmente gli scambi commerciali tra questi e Romani
	- sviluppata anch'essa su schema di domanda-rispotta, ma ammette l'utilizzo di altri verbi diversi da spondere (es. promittere o anche verbi greci)
	- Come nella sponsio il contratto è ==astratto==, in quanto produceva i suoi effetti indipendentemente dall'assetto di interessi sostanziali fra parti e quindi dalla causa del singolo negozio
- Dotis dictio e ius iurandum liberti: dichiarazioni unilaterali del solo promittente. La bilateralità si estrinseca nella partecipazione, pur se tacita, del destinatario dela promessa, che, dunque, l'accetta.
	- ==Dotis dictio==: promessa unilaterale con cui un sogetto (es. pater della sposa) poteva costituire in dote determinati beni in favore del futuro marito
	- ==Ius iurandum liberti==: promessa dello schiavo liberato (liberto) di compiere determinati servigi in favore del padrone che lo aveva liberato. Andava prestato due volte, prima della manomissione lo schiavo non ha _capacitas_ e il giuramento può avere un valore solo sacrale religioso, dopo la manomissione lo vincolo giuridicamente ed è fonte dell’obbligazione avente ad oggetto i servigi promessi.
	- **_Vadiatura_ e _praediatura_:** sono antichi contratti verbali con funzione di ==garanzia processuale==; il primo serviva a garantire la comparizione in giudizio del convenuto, il secondo a garantire la restituzione della cosa da parte del litigante che ne avesse ottenuto il possesso interinale.

Si perfezionano con lo scambio di formule solenni (_vas es? sum_).

### O. re contractae
Gaio nelle Istituzioni considera in questa categoria mutuo e pagamento di indebito.
Elemento che qualifica questa categoria è la datio rei (trasferimento in proprietà di una determinata quantità di cose fungibili) su cui si basa l'obbligo di restituzione del tantundem (medesima quantità del medesimo genere di cose)

Nella successiva opera delle Res Cottidianae e Istitiuzioni di Giustiniano vengono ricondotte altre tipologie contrattuali (deposito, comodato e pegno) che si perfezionano con il trasferimento della mera detenzione o possesso della cosa oggetto di prestazione

- **==Fiducia==:** consisteva nel formale trasferimento della proprietà di una cosa mediante _mancipatio_ o i_n iure cessio_ dal fiduciante al fiduciario a scopo di custodia (_fiducia cum amico_) o di garanzia di una precedente obbligazione tra le stesse parti (_fiducia cum creditore_) col patto (_pactum fiduciae_) che il fiduciario avrebbe restituito la cosa, rispettivamente, a richiesta o dopo soddisfatto il suo credito. L’azione che ne derivava a favore del fiduciante era l’_actio fiduciae_, infamante, che poteva però ritorcersi contro quest’ultimo come _actio fiduciae contrarie_ per il risarcimento dei danni. La _fiducia cum creditore_ fu nel tempo sostituita dal pegno.
- ==Mutuo==: contratto unilaterale con cui un soggetto che ha ricevuto in proprietà una certa quantità di denaro o altre cose fungibili (tantundem) è tenuto a restituire altrettante cose dello stesse genere e quantità al mutuante.
	- Mutuo consta di due elementi fondamentali: ==datio rei== e ==conventio== (accordo avente per oggetto la restituzione della somma/cose). Entrambi sono elementi essenziali (la loro presenza è necessaria ai fini dell'esistenza stessa del contratto)
	- A tutela del rapporto obbligatorio sorgente dal contratto, il creditore può agire con la condictio certae creditae pecuniae
	- La datio determina l'ammontare dell'oggetto dell'obligatio (il mutuo romano in origine non produce interessi: è contratto gratuito). Si deve restituire la stessa cosa che si è ricevuta
	- Si tratta di una gratuità che è stata però superata nella pratica, dato che spesso i romani cominciarono ad aggiungere una stipulazione accessoria (stipulatio con cui il mutuatario si obbligava a corrispondere gli interessi))
	- Sin dall'epoca repubblicana un senatoconsulto vietava la convenzione dell'==anatocismo== (produzione di interessi su interessi). Il divieto è applicato con rigore dal terzo secolo e ancora più strettamente nel diritto giustinianeo. Si hanno tre eccezioni al divieto di anatocismo (mutui di derrate alimentari; mutui fatti dalle civitates-città; foenus nauticum, prestito marittimo praticato dalle popolazioni mediterranee, che ha una precisa e costante struttura nelle varie città greche e persegue il fine pratico di affidare capitali a capitani di navi o commercianti per compiere operazioni commerciali in territori oltre mare)
- ==Deposito==: dazione da un soggetto ad un altro perché la conservi e custodisca senza corrispettivo, restituendola entro un certo tempo oppure a richiesta del depositante
	- Gratuità: elemento essenziale. v'è un obbligazione eventuale del depositante: quella di rimborsare le spese necessarie per conservare la cosa. Se il depositante non paga le spese, il depositario può esercitare il diritto di ritenzione della cosa. Il contratto è imperfettamente bilaterale, in quanto l'obbligazione del depositante è solo eventuale
	- Il depositario ha solo la detenzione della res. Se non la restituisce il depositante può esercitare l'actio depositi
	- Responsabilità in caso di distruzione della cosa: attenuazione di responsabilità data la natura gratuita, il depositario risponde solo se ha compiuto un'attività che si possa considerare dolosa. In epoca giustiniana si afferma che si risponde non solo per dolo ma anche per colpa grave, richiedendo quindi un minimo di diligenza nel depositario
	- Alcune varianti del deposito: necessario (anche detto miserabile), deposito che taluno era costretto a fare in casi eccezionali di pericolo (es. terremoti, naufragi, incendi), senza avere tempo di conoscere le qualità del depositario fatto da chi, in occasione di un imminente e grave pericolo consegna la cosa al primo capitato; questi risponde del doppio del valore della cosa per la sua negligenza o per aver abusato della sua posizione di depositario “costretto”, non di fiducia del depositante.
	- deposito a causa di sequestro, che ha ad oggetto una cosa contesa giudiziariamente fra due persone e della quale è incerta l’appartenenza e viene perciò affidata ad un sequestratario; la restituzione va fatta non a richiesta ma solo a chi dei due contendenti che ha avuto ragione. Qui è concessa eccezionalmente al depositario tutela possessoria.
	- deposito irregolare, si applica ad una somma di denaro depositata con la clausola che il depositario possa usarla e restituire il _tantundem_. Sostanzialmente è un mutuo. 
	- La tutela giudiziaria del possesso fu innanzitutto pretorile mediante un’_actio depositi in factum,_ infamante, alla quale si affiancò poi un’_actio in ius_ di buona fede. Al depositario è concessa _actio contraria_ per ottenere il rimborso delle spese o il risarcimento dei danni.
- ==Comodato==: consiste nella consegna di una cosa inconsumabile dal comodante al comodatario, perché questi la utilizzi e la restituisca dopo l’uso o comunque alla scadenza pattuita. È essenzialmente gratuito. Non trasferisce la proprietà della cosa. Il comodatario deve trasferire la medesima cosa ricevuta. Il comodatario risponde della custodia per dolo, colpa o colpa lievissima. Nel caso di furto della cosa comodata, il comodatario risponde verso il comodante (deve isarcirlo della mancata restituzione) e può egli stesso agire contro il ladro con l'actio furti, perché egli era tenuto a compiere gli atti necessari perché la cosa non venisse rubata. La tutela giudiziaria del comodato ricalca quella del deposito (se ne differenzia per la regola di giudizio più severa per il comodatario, dato che questi dall'uso della cosa ritrae un vantaggio): inizialmente tutelato solo dal pretore mediante _actio in factum_, poi con un’azione civile di buona fede (_actio commodati_). Per le spese e i danni subiti dal comodatario esisteva _l’actio contraria._
- ==Pegno==: consiste nella consegna di una cosa mobile dal debitore al creditore a garanzia del credito, col patto di restituirla una volta soddisfatto. A favore del debitore – creditore alla restituzione sorge l’_actio pigneraticia in personam_, che conosce anche la versione opposta di _actio contraria_.

### C. Letterali
Richiedono la forma scritta _ad substantiam_. Attraverso le formalità di scritturazione si formalizza il consenso sottostante. Si tratta di contratti astratti, in cui la nascita di effetti obbligatori prescinde dall'evidenziazione di una causa che giustifica l'obbligo di prestazione.

- **_Nomen transscripticium_:** consiste in una ==registrazione contabile== fatta dal _pater familias_ sul suo libro di cassa (_codex accepti et expensi_). Si distingue dai nomina arcaria, che erano registrazioni di crediti derivanti da mutui aventi ad oggetto somme di denaro, con la conseguenza che le relative reistrazioni nei registri avevano valore soltanto se fosse stata effettuata la datio delle somme di denaro oggetto dei relativi crediti. Può essere di due specie:
	- _transscriptio a re in personam_: il _pater familias_, su richiesta del debitore probabilmente scritta, annotava nella colonna dell’_acceptum_ una somma dovutagli, come se l’avesse ricevuta, poi la riannotava nella colonna dell’_expensum_, come se l’avesse di nuovo sborsata allo stesso debitore; la precedente obbligazione (es. a titolo di mutuo) rimaneva estinta e ad essa se ne sostituiva una nuova nascente da questa registrazione (_litteris_) più facile da provare per l’esistenza della corrispondenza tra creditore e debitore.
	- _transscriptio a persona in personam_: il _pater familis_ annotava nell’_acceptum_ una somma dovuta da Tizio, come se l’avesse ricevuta, poi la riannotava nell’_expensum_ come se la sborsasse a Caio (altro soggetto, ad es. delegato per effettuare il pagamento); si attuava in tal modo una novazione soggettiva. Il consenso scritto di Tizio e Caio era elemento essenziale.
- **_Chirografo e singrafe_:** si tratta di forme importate dalla Grecia. A differenza che nel mondo romano, questi documenti avevano di per sè efficacia costitutiva del debito, e potevano essere fatti valere in giudizio autonomamente senza che fosse necessario provare l'accordo o la causa negoziale sottostante.
	- Il chirografo è un documento redatto in un unico esemplare, sottoscritto dal debitore e consegnato al creditore con efficacia probatoria di un’indipendente obbligazione.
	- La singrafe è una scrittura redatta in duplice esemplare firmata da entrambe le parti e avente efficacia costitutiva astratta, produttiva di per sé di obbligazione. Nel diritto giustinianeo non differisce sostanzialmente da una _stipulatio_ redatta in _instrumentum_.


### Contratti consensuali (Obligationes consensu contractae)
Sono fonte di obbligazione per effetto del semplice consenso delle parti.
Furono introdotti dal _ius gentium_ che ne individuò il fondamento obbligatorio negli usi commerciali comuni ai vari popoli.
>Gaio: Diciamo che in questi tipi l'obbligazione si contrae con il consenso, perché non è necessaria alcuna forma determinata né di parole né di scritture (quod neque verborum neque scripturae ulla proprietas desideratur, sed sufficit eos, qui negotium gerunt, consensisse)

Si caratterizzano per: la ==sufficienza del mero consenso==, non essendo necessaria alcuna ulteriore forma (verbale o scrittura); la ==reciprocità== delle obbligazioni, a differenza dei contratti verbali in cui la obbligazione è a carico di una sola parte


- ==**Compravendita:**== contratto con cui il _venditor_ si obbliga a consegnare una cosa dietro corrispettivo in denaro (_pretium_) all’_emptor_, che si impegna a pagare. 
	- Contratto consensuale e bilaterale in virtù del quale una delle parti si obbliga a trasmettere all'altra il pacifico godimento di qualcosa (merce), mentre l'altra si obbliga a trasferire alla prima la proprietà di una somma determinata (prezzo)
	- Si perfeziona col solo consenso delle parti ma ==non ha efficacia reale come la moderna vendita==: non trasferisce la proprietà della cosa venduta ma è solo fonte di obbligazione, della reciproca obbligazione di trasferire, rispettivamente, la cosa e il prezzo; peraltro, l’==obbligazione del venditore normalmente non è di trasferire la proprietà della cosa ma di trasferirne il solo possesso== (_vacuam possessionem tradere_) ed assicurarne il pacifico godimento (_habere licere_).
	- Obbligazioni di compratore e venditore. Mentre l'individuazione dell'obbligazione principale gravante sul compratore è semplice, ossia trasferire la proprietà del denaro che costituisce il prezzo del bene acquistato (nummos accipientis fecerit), più problematica la posizione del venditore
	- Il venditore è obbligato solo a ==possessionem tradere== (trasferire il pacifico godimento del bene venduto), ==Ob evictionem se obligare== (garantire contro l'evizione; il venditore si impegna ad assistere in giudizio il compratore ove venga citato in giudizio da chiunque asserisca di essere proprietario; se il compratore perde la causa, il venditore è tenuto a ristorare il danno arrecato al compratore, indipendentemente dalla propria colpa). ==Purgari dolo malo== (assicurare l'assenza di dolo)
	- A completare il quadro di obbligazioni del venditore, egli è tenuto anche a ==Garantire per i vizi della cosa==. Bisogna tenere distinta la disciplina di ius civile da quella di ius honorarium. Per lo ius civile, inizialmente il venditore poteva rispondere dei vizi del bene solo se avesse assunto un'apposita garanzia mediante stipulatio; successivamente in periodo classico, si amplia la tutela della buona fede contrattuale e si ammette che il venditore risulti responsabile anche per i requisiti dichiarati anche informalmente all'atto della compravendita o i vizi dolosamente taciuti. Nel medesimo periodo classico, l'azione contrattuale era esperibile a scopo di risoluzione (se il vizio rendesse la res inidonea all'uso) o di riduzione  del prezzo (vizio che ha diminuito in modo apprezzabile il valore) anche nei confronti del venditore di buona fede. Questa applicazione estensiva dell'actio empti sarebbe stata finalizzata alla tutela oggettiva del sinallagma contrattuale, dato che la presenza del vizio ha in ogni caso impedito al compratore di conseguire l'habere licere. Essa avrebbe trovato concreta attuazione, in virtù della duttilità della condemnatio dell'iudicium empti, data la sua natura di iudicium bonae fidae.
	- Nello ius honorarium un regime particolare di tutela fu introdotto per la sola vendita di schiavi e animali da sella o soma nei mercati dagli editti degli edili curuli, che avevano giurisdizione su tali vendite; il loro editto imponeva al venditore di indicare chiaramente eventuali difetti del bene venduto; se successivamente alla vendita si fosse manifestato un vizio non dichiarato (occulto), il compratore avrebbe potuto agire con: actio redhibitoria (entro 6 mesi dalla vendita, volta alla restituzione del prezzo pagato dietro restituzione della merce); actio aestimatoria o quanti minoris (entro 1 anno dalla vendita, finalizzata ad ottenere la riduzione del prezzo, in modo da tenere conto della diminuzione di valore determinata dai vizi). Tutele poi estese da Giustiniano ad ogni contratto e recepite dal nostro codice civile agli artt. 1490 ss.
	- Dall’efficacia meramente obbligatoria della compravendita romana deriva la liceità della vendita di cosa altrui, che il venditore implicitamente si impegna a procurarsi.
	- La cosa venduta può essere presente o futura; si distingue in quest’ultimo caso l’_emptio rei speratae_ (subordinata al venire in essere della cosa) dall’_emptio spei_ (che è un contratto aleatorio per il compratore, immediatamente efficace).
	- Per il diritto classico non è necessario che il prezzo sia adeguato al valore della cosa; una costituzione di Diocleziano richiese invece che il prezzo sia giusto ed introdusse la rescissione per lesione enorme e _ultra dimidium_.
	- Nel diritto classico il venditore risponde per ==evizione== (anche se come detto non obbligato a trasferire la proprietà ma solo il possesso della cosa) e per i ==vizi occulti della merce==; in tal senso il compratore è tutelato dall’_actio redhibitoria_, tendente a risolvere il contratto, e dall’_actio quanti minoris_, tendente al rimborso parziale del prezzo.
	- Le obbligazioni derivanti dalla compravendita sono tutelate dall’_actio venditi_ a favore del venditore e dall’_actio empti_ a favore del compratore. Entrambe sono _bonae fidei_, per cui possono essere valutate dal giudice senza apposita _exceptio_ sia tutte le infrazioni alla buona fede che tutte le violazioni di eventuali patti accessori.
	- Clausole accessorie ed eventuali alla compravendita sono ad esempio:
		- _in diem addictio_, con cui il venditore si riserva la facoltà di rivendere la medesima cosa ad un migliore offerente entro un termine stabilito;
		- _lex commissoria_, con cui il venditore si riserva la facoltà di ritenere sciolto il contratto se il compratore non paga il prezzo entro un termine stabilito;
		- _pactum displicentiae_, in favore del compratore a prova;
		- _pactum de retroemendo_, con cui il venditore si riserva la facoltà di ricomprare la merce dal compratore entro un termine stabilito e allo stesso prezzo;
		- _pactum de retrovendendo_, con cui il compratore si riserva la facoltà di rivendere la cosa al venditore entro un termine stabilito e allo stesso prezzo.

**Locazione:** si distinguono tre diverse fattispecie:
- _locatio rei_, è il contratto con cui il _locator_ si obbliga a concedere il godimento di una cosa mobile o immobile al _conductor_, che si obbliga a pagare un corrispettivo (_merces_) consistente in una somma di denaro o beni in natura. Se non è stato convenuto un termine la locazione perdura a tempo indeterminato, anche tra gli eredi del locatore e del conduttore, salvo disdetta di una delle parti. Il locatore deve mantenere la cosa in stato tale da consentire il godimento secondo la normale destinazione; il conduttore deve sostenere le spese di manutenzione e deve restituire la cosa nelle medesime condizioni in cui l’ha ricevuta; risponde dei deterioramenti e dell’inadempimento per dolo, colpa e colpa lieve. Le obbligazioni sono tutelate dall’_actio locati_ e dall’_actio conducti_, entrambe _bonae fidei._
- _locatio operarum_, ha per oggetto la prestazione di un’attività lavorativa a pagamento.
- _locatio operis_, è il contratto in cui il conduttore è un imprenditore che si obbliga a conseguire con le opere sue o dei suoi operai un risultato finale (es. costruzione di un edificio), mentre il locatore ha diritto al compimento dell’_opus_ dietro pagamento della mercede stabilita. La materia è generalmente fornita dal locatore. È trasmissibile ereditariamente salvo _intuitus personae_. Il conduttore risponde per dolo o colpa e, in caso di perimento o deterioramento della cosa affidatagli dal locatore, della custodia.
	- Un regime particolare valeva per il trasporto marittimo di merci appartenenti a diversi proprietari: se, a causa delle difficoltà della navigazione, parte della merce veniva gettata in mare, il danno era sopportato proporzionalmente da tutti i proprietari delle merci imbarcate e non solo dai proprietari delle merci perdute (_lex Rhodia de iactu_).

**Società:** è il contratto con cui due o più parti (_socii_) convengono di mettere in comune un complesso di beni per il raggiungimento di un fine lecito. Le reciproche prestazioni possono consistere in denaro, altri beni, servigi personali, di valore equivalente o meno.
Per oggetto e scopo si distinguono:
- _societas omnium bonorum_, comprende tutti i beni presenti e futuri dei soci;
-  _societas alicuius negotiationis,_ è limitata ad un determinato settore di attività (es. l’esercizio di un dato commercio);
-  _societas_ quaestus _o lucri o compendii,_ è limitata ai proventi e perdite derivanti da negozi a titolo oneroso;
- _societas unius rei,_ costituita per il compimento di un singolo affare.

Dal contratto societario deriva ai soci il diritto di partecipare agli utili. Salvo patto contrario, essi vengono ripartiti tra i soci in quote uguali. In nessun caso è valido il patto leonino, con cui si prevede che gli utili sono tutti a carico di un socio e sugli altri gravano tutte le perdite.

La società romana non ha personalità giuridica: pertanto, i diritti e gli obblighi della società verso i terzi gravano sui soci.

Inoltre, dall’applicazione del principio “_nemo alteri stipulari potest_” deriva che i negozi conclusi nell’interesse della società da alcuni soci soltanto sono efficaci solo nei loro confronti. A questi spetta poi rivalsa nei confronti degli altri mediante l’_actio pro socii_. L’_actio pro socio_ è in generale l’azione reciproca tra i soci, di buona fede e infamante, relativa ai conferimenti, alle quote, i rimborsi, il risarcimento di eventuali danni, etc.

La società può essere a termine o per tutta la vita del socio.
Il contratto è intrasmissibile e si estingue alla morte del socio, salvo che con un nuovo contratto i soci restanti non decidano di ammettere l’erede.
Oltre che per morte (e _capitis deminutio_) del socio, il contratto societario si estingue per risoluzione consensuale, che può essere _contrarius consensus_ o, eccezione rispetto agli altri contratti, per recesso unilaterale (_renuntiatio_). Infine, la società si estingue _ex rebus_, ossia per circostanze obiettive (es. raggiungimento dello scopo).


==**Mandato:**== è il contratto con cui il _mandator_ dà incarico al _mandatarius_, che accetta, di svolgere, gratuitamente, una qualsiasi attività lecita.
- La gratuità è essenziale (corrispettivo => _locatio operis_).
- Può essere conferito:
	- nell’interesse esclusivo del mandante (_mea gratia_),
	- nel comune interesse delle parti (_mea et tua gratia_),
	- nell’interesse del mandante e di un terzo (_mea et aliena gratia_),
	- nell’interesse esclusivo di un terzo (_aliena gratia_).
	- È nullo, per mancanza di interesse, il mandato nell’esclusivo interesse del mandatario.
- Il mandatario si obbliga ad eseguire fedelmente l’incarico e a renderne conto. Il mandatario risponde per dolo e in qualche ipotesi più tarda anche per colpa.
- Il mandante è tutelato mediante _actio mandati directa,_ di buona fede e infamante.
- Il mandatario può essere tenuto al rimborso delle spese e al risarcimento dei danni mediante _actio contraria_.
- Per il caso che il mandatario ecceda i limiti del mandato, rispetto alla tesi sabiniana, per cui il mandatario veniva riconosciuto interamente inadempiente, prevalse la tesi proculiana per cui il mandante era tenuto a riconoscerne l’operato nella misura che rientrava nei limiti del mandato, restando a carico del mandatario gli oneri eccedenti.
- Il mandato si risolve per mutuo consenso, per revoca del mandante in qualunque momento, per rinuncia del mandatario, ammessa solo in via eccezionale, per morte di una delle parti.