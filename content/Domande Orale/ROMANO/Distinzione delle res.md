Secondo la giurisprudenza romana, il patrimonio (_patrimonium_) è il complesso degli elementi (_bona_) che attribuiscono ad un soggetto privato vantaggi economici.

Si compone di:
- _res corporales_, ossia le cose materiali (qui tangi possunt; es. un fondo o uno schiavo). Si acquistano al patrimonio anche attraverso comportamenti materiali come la _traditio_ o l’_occupatio_.
- _res_ _incorporales,_ situazioni giuridiche soggettive di vantaggio (es. l'eredità, diritto di usufrutto, di credito, le obbligazioni in qualsiasi modo contratto etc.). Possono di norma entrare nel patrimonio solo attraverso specifici atti o fatti giuridici (_mancipatio, in iure cessio, contractus, delictum, successio_).

### Distinzioni principali delle res
Gaio apre la sua trattazione sulle cose fondando una prima distinzione:
- Non tutte le cose possono entrare nel patrimonio di un soggetto; si distinguono in tal senso **_res extra commercium_**, insuscettibili di far parte di un patrimonio privato, e **_res in commercium**,_ suscettibili di essere ricomprese in un patrimonio che a loro volta possono essere **_res in patrimonio_** (ossia attualmente parte del patrimonio di qualcuno) o **_res extra patrimonium_** (ossia attualmente _res nullius_ o _res derelicta_)

Ulteriore distinzione fondamentale è:
- Le **_res divini juris_** (cose di diritto divino) sono tutte _extra commercium_ e dunque tutte necessariamente _extra patrimonium_. Si distinguono:
	- _res sacrae_: destinate al culto degli dei superi: templi, are, arredi di culto, statue degli dei; escono dalla disponibilità privata mediante una cerimonia pubblica (_consecratio_, _dedicatio_) e col consenso del popolo romano; possono essere rimesse alla disponibilità privata con una cerimonia inversa (_exconsecratio_, _profanatio_).
	- _res religiosae_: sono i sepolcri, dedicati nella tradizione religiosa romana alla venerazione degli dei inferi (_lari, mani, penati_); poiché soddisfano esigenze di culto privato, non abbisognano di cerimonie pubbliche né del consenso del popolo romano per uscire dal commercio, bensì è il privato stesso che imprime loro tale carattere mediante l’effettiva sepoltura del cadavere. Sul sepolcro il privato gode di un _jus sepulchri_ (diritto di seppellire il cadavere, di celebrare sacrifici funebri nel luogo, diritto di passaggio attraverso un fondo altrui per potervi accedere); il _jus sepulchri_ è protetto da un’_actio sepulchri violati_. I sepolcri si distinguono in _hereditaria_ (il _jus sepulchri_ si trasmette di erede in erede) e _familiaria_ (il _jus sepulchri_ si trasmette ai solo eredi discendenti e non agli eredi estranei ai vincoli familiari)
	- _res sanctae_: sono le mura e le porte della città; sono di proprietà dello Stato e i privati non possono farle in alcun modo oggetto di proprie pretese (es. costruirvi in appoggio); colui che rechi ad esse offese o disprezzo è punito con la pena capitale (_sacertas_). Si tratta di una categoria assimilabile alle _res sacrae_.
- Le **_res humani juris_** (cose di diritto umano) **_extra commercium_** sono le _res publicae_, le cose cioè che appartengono allo stato, al popolo romano; escono dalla disponibilità privata mediante la _publicatio_ ovvero automaticamente quando si tratta di bottino di guerra. 
	- Il diritto romano non conosce la distinzione tra beni demaniali e beni patrimoniali disponibili. Marciano distingueva le _res communes omnium_, ossia le cose che per loro natura si prestano ad una indifferenziata utilizzazione generale; gli altri giuristi non distinguono invece tali cose dalle _res publicae_.
	- Alle _res publicae_ sono equiparate le _res universitatis_, ossia le cose che appartengono alle comunità politiche diverse dallo Stato (_civitates, municipia, coloniae_).


Tutte le restanti cose sono **_res humani juris in commercio_**, suscettibili quindi di appropriazione privata. 
Rispetto ad esse si rinvengono diverse classificazioni: 
- **_res mancipi e _res nec mancipi**, secondo che si richiedesse o meno per il loro acquisto la particolare forma della ==_mancipatio_== (es. _res corporalis_ _mancipi_ erano i fondi e gli edifici in suolo italico, gli schiavi, gli animali da soma (come buoi, cavalli, muli e asini); _res incorporalis_ _mancipi_ le servitù rustiche (di passaggio, via, ite, actus, pecoris ad aquam adpulsum ossia abbeveraggio di pecore; di acquedotto). Tale ultima distinzione si viene a perdere nel periodo successivo, con lo sviluppo di un’economia mercantile che richiedeva forme agili (così per esempio si ammise la _traditio_ anche per l’acquisto delle _res mancipi_); nel diritto imperiale si trattava di un relitto storico, nel diritto giustinianeo fu abolita.
	- La [locuzione latina](http://it.wikipedia.org/wiki/Locuzione_latina "Locuzione latina") **res mancipi** indica in [diritto romano](http://it.wikipedia.org/wiki/Diritto_romano "Diritto romano") una tipologia di beni giuridici ricomprendente cose e diritti ritenuti in epoca risalente di maggior valore. Il termine _mancipi_ è genitivo di "mancipium", termine che in origine indicava l'atto della [mancipatio](http://it.wikipedia.org/wiki/Mancipatio "Mancipatio"), unico modo con cui era possibile trasferire la proprietà della res mancipi. Da qui il nome. 
	- Mancipatio era un negozio solenne, compiuto secondo determinate forme rituali e alla presenza dei testimoni
	- Res mancipi potevano essere trasferite solo mediante mancipatio o l'in iure cessio (processo finto in cui il compratore dichiara solennemente dinanzi al pretore che la cosa è sua, mentre il venditore - fittiziamente il convenuto - non si oppone)
	- Facevano parte delle res mancipi i fondi e gli edifici siti in Italia, gli [schiavi](http://it.wikipedia.org/wiki/Schiavo "Schiavo") e gli [animali](http://it.wikipedia.org/wiki/Animale "Animale") che potevano essere domati sul collo o sul dorso (quali i cavalli o gli asini), e le [servitù prediali](http://it.wikipedia.org/wiki/Servit%C3%B9 "Servitù").
	- In [diritto romano](http://it.wikipedia.org/wiki/Diritto_romano "Diritto romano") la locuzione **res nec mancipi** indica i beni di importanza meramente individuale, non connotati quindi da una preminente importanza sociale e da un valore economico-sociale di rilievo. Compongono la categoria opposta a quella delle [res mancipi](http://it.wikipedia.org/wiki/Res_mancipi "Res mancipi"). Dal momento che non erano beni socialmente rilevanti il loro regime di circolazione era meno rigoroso; esse infatti erano facilmente alienabili utilizzando il semplice negozio giuridico non formale della [traditio](http://it.wikipedia.org/w/index.php?title=Traditio&action=edit&redlink=1 "Traditio (pagina inesistente)") (consegna), grazie al quale l'effetto traslativo della proprietà era immediato, e non richiedevano l'utilizzo della [mancipatio](http://it.wikipedia.org/wiki/Mancipatio "Mancipatio") o della [in iure cessio](http://it.wikipedia.org/wiki/In_iure_cessio "In iure cessio"), negozi formali di trasferimento della proprietà, obbligatori per l'alienazione di una [res mancipi](http://it.wikipedia.org/wiki/Res_mancipi "Res mancipi").
	- Nel diritto romano risalente e ancora nel diritto romano classico, a tale categoria di _res_ (trasferibili come abbiamo detto con l'atto rituale della mancipatio) si contrapponeva la categoria delle [res nec mancipi](http://it.wikipedia.org/wiki/Res_nec_mancipi "Res nec mancipi"), che potevano essere trasferite con la semplice consegna delle cose.
	- In **epoca postclassica** la distinzione venne quasi del tutto abbandonata e il rito della _mancipatio_ cadde in desuetudine. Ma fu solo con [Giustiniano](http://it.wikipedia.org/wiki/Giustiniano "Giustiniano") che la _magna differentia_ venne abolita formalmente con una [Costituzione imperiale](http://it.wikipedia.org/wiki/Costituzione_imperiale "Costituzione imperiale"). Di essa infatti non v'è alcuna traccia nel [Corpus iuris civilis](http://it.wikipedia.org/wiki/Corpus_iuris_civilis "Corpus iuris civilis")

 
- mobili (quelle che possono essere trasportate da un luoog all'altro)  e immobili (suolo e le cose attaccate al suolo naturalmente o artificialmente; laghi e corsi d'acqua), 
	- Distinzione che nel diritto romano non era così importante come nel diritto attuale: rilevava ai fini dell'usucapione (per gli immobili 2 anni; per i mobili 1 anno)
- di genere (un quintale di grano) e di specie (lo schiavo), 
	- fungibili e infungibili, 
- consumabili e inconsumabili; deteriorabili, 
- divisibili e indivisibili, 
- semplici, composte, collettive (universalità di beni. Secondo la concezione romana, l’unica cosa considerata collettiva dal sistema giuridico era il gregge),
	- semplici: consistono in un unico corpo singolo isolato dagli altri
	- composte: connessioni artificiali di cose semplici, ognuna delle quali ha propria autonomia e destinazione economica
	- si avevano pure le universitates rerum (anche dette facti), come il gregge
	- universitates iuris (come l'hereditas o il peculium)
- cose principali e accessorie (una nozione particolare è quella di _instrumentum_, ossia complesso di cose mobili coordinate al servizio di una cosa principale, es. _instrumentum fundi_ è l’insieme di attrezzi agricoli pertinenza del fondo, etc.),
	- la distinzione rileva ai fini negoziali, in quanto i negozi che hanno ad oggetto la cosa principale inevitabilmente investono anche le parti accessorie
- cose fruttifere (era discusso in giurisprudenza se i figli della schiava – partus ancillae – fossero da considerarsi frutti). Elemento distintivo delle cose fruttifere era nel diritto romano la periodicità, che caratterizzava i frutti


  





