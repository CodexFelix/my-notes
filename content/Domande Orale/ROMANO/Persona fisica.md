Sia Gaio che Giustiniano antepongono ad ogni altro argomento la trattazione del diritto delle persone; per i romani “==persona==” è semplicemente l’essere umano (sinonimo di homo) e non il soggetto di diritto, dato che nella nozione di persona ricomprende ogni individuo umano, compresi gli schiavi, che non sono soggetti di diritto. Lo stesso significato di persona è espresso anche con il termine ==caput== (comprensivo sia del caput servile che del caput liberum)

Una volta stabilita l’esistenza, è importante determinare i requisiti necessari per godere della capacità, che si rifanno all’appartenenza agli status rispettivamente di libero, di cittadino romano e di non sottoposto ad alcuno nell’ambito familiare, ossia essere sui iuris o pater familias.

Lo status è la posizione giuridica dell'individuo rispetto alla comunità. Si hanno a Roma ==3 status fondamentali==
- **status libertatis**, proprio dell'uomo libero
- **status civitatis**, comporta la qualità di cittadino romano (appartenente alla comunità costituita dal Populus Romanus Quirites)
- **status familiae**, posizione dell'individuo all'interno della familia: consente di distinguere tra persone ==sui iuris== (non sottoposte ad alcuna potestà familiare) da quelle ==alieni iuris==

La capitis deminutio è espressione che significa perdita dello status. Nel diritto romano, accanto alla morte fisiologica vi è una sorta di morte civile, data dal fenomeno della ==capitis deminutio==, ossia una variazione di status; essa può essere. L'espressione allude alla diminuzione di un caput rispetto all'insieme degli uomini aventi lo stesso status. Si hanno così: 
- **maxima**: quando un libero diventa schiavo -> il soggetto cessa di esistere per l’ordinamento; è maxima perché comporta la perdita contemporanea dei 3 status (di uomo libero, di cittadino romano e di sui iuris)
- **media**: quando si perde la cittadinanza o si è sottoposti ad una pena criminale -> il soggetto cessa di appartenere al consorzio dei cittadini romani e comporta anche l'uscita dalla famiglia
- **minima** quando lo status muta a livello familiare (es. adozione, emancipazione) -> consiste nel passaggio dalla condizione di persona libera sui iuris a quella di persona alieni iuris, sottoposta alla ==potestas, manus, mancipium altrui== (questa perdita di status avviene ad es. con l'adrogatio)
	- potestas: potere che il pater familias aveva sui figli (concetto da cui deriva la patria potestà di diritto moderno, trasformata nel nostro ordinamento in potestà genitoriale e poi responsabilità genitoriale)
	- manus: potere del marito sulla moglie, nel caso di matrimonio cum manu
	- mancipium: potere sulle res mancipi

Le terminologie di capacità giuridica e capacità di agire sono estranee al mondo romano ma utili per comprendere situazioni e modalità:
- capacità giuridica è l’idoneità ad essere titolari di diritti e doveri giuridici;
-  capacità di agire è l’idoneità del soggetto a porre in essere validamente un’attività rilevante per il diritto.

### Nascita della persona fisica
Preliminare ad ogni indagine relativa alla capacità è la verifica dell’esistenza di un essere umano, che si stabilisce attraverso alcuni requisiti:
1. nascita (separazione del feto dalla madre): l’uomo comincia ad esistere quando viene alla luce, ma anche il solo individuo concepito è considerato dai romani come già nato e per questo, durante il periodo prenatale, è nominato un “curatore del ventre” a tutela dei beni del nascituro; in seguito alla nascita, la separazione dal corpo della madre permette l’acquisizione dell’autonomia;
2. vita (non anche vitalità): per l’esistenza occorre che l’essere separato sia vivo e perciò i nati morti o coloro che vivono per brevissimo tempo, non sono considerati né nati né procreati; la prova della vita, per i Proculiani consiste nell’emissione del vagito mentre per i Sabiniani (e Giustiniano) in una qualunque manifestazione di vita (un movimento o la respirazione);
3. forma umana: il nato non deve essere deforme o mostruoso tanto che il diritto antico impone per questi l’eliminazione, in quanto portatori di sventura; i testi distinguono fra nati mostruosi e deformi, ma con Giustiniano entrambi vengono considerati a vantaggio della madre.


### Estinzione della persona fisica
La persona fisica si estingue con la morte, dalla quale si apre la successione, l’obbligo del lutto per i parenti stretti e il periodo entro il quale la vedova non può passare a seconde nozze.  Anche la morte, come la nascita, può essere accertata con qualsiasi mezzo.

Le fonti romane prendono in considerazione l'ipotesi di commorienza. Se tra due persone morte nello stesso evento sussiste un rapporto rilevante a fini successori, e non consti quis ante spiritum emisit, si presume che siano morte contemporaneamente, sicché tra di loro non si ha luogo a successione. 
I compilatori di Giustiniano seguono il criterio in base al quale se i genitori e figli sono morti insieme, si finge che i figli impuberi abbiano perso la vita prima dei genitori e i figli puberi dopo.

### Persone giuridiche
Accanto al tema delle persone fisiche, è inevitabile il richiamo alle **persone giuridiche**; la persona giuridica è da intendere come un centro di imputazione di diritti e doveri, e anche se questa nozione non è romana ma di epoca successiva, i romani hanno comunque riconosciuto la soggettività di entità diverse dall’uomo.
- corporazione: è la persona giuridica su base associativa i cui diritti e doveri sono considerati distinti da quelli dei componenti; i romani prendono in considerazione singole tipologie associative:
- popolo romano-Stato: è titolare di diritti e conclude negozi giuridici che sono particolari per via della sua posizione di supremazia;
-  enti cittadini: sono caratterizzati dalla dimensione privatistica che possono assumere i rapporti facenti loro capo;
-  collegi: sono prodotti della volontà dei singoli di costituire associazioni con capacità di diritto privato (queste manifestazioni di autonomia vengono fortemente ostacolate);
- fondazione: si tratta di un patrimonio senza titolare destinato ad uno scopo duraturo:
- eredità giacente: è il patrimonio ereditario in attesa della persona cui spetta; in varie fonti viene considerata titolare di diritti;
- opere pie: sono patrimoni che un benefattore lascia ai vescovi o alle chiese perché vengano impiegati a scopi assistenziali; vengono intesi come autonomi centri di imputazione.