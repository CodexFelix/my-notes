Della familia si entra a far parte in modo naturale (**nascita**) oppure con particolari atti giuridici (**adrogatio o adoptio**)

Il padre acquista la patria potestas sul figlio in costanza di iustum matrimonium, mentre i concepiti al di fuori di tale rapporto (vulgo concepiti) sono persone sui iuris.

Due sono gil istituti mediante i quali si ha ingresso in una famiglia di un individuo che originariamente non vi apparteneva
- **Adrogatio**: atto solenne con cui un paterfamilias si sottomette alla potestas di un altro paterfamiliias divenendo così persona alieni iuris. La finalità di quest'atto è di carattere patrimoniale. Esso è di solito posto per assicurare una successione a chi non ha figli e non può più averne. Con l'adrogatio si realizza la fusione di due gruppi familiari: tutti i componenti della famiglia dell'adrogatus diventano membri di quelli dell'adrogator e sono sottoposti ai suoi poteri di pater familias. L'adrogatus perde ogni potere sui figli e sulla moglie in manu e tutti i suoi diritti vanno all'arrogante. Si ha così ==un caso di successione universale inter vivos==. L'arrogato subisce una diminuzione del suo status dal punto di vista della famiglia (**capitis deminutio minima**). Soltanto i sacra familiae non si trasmettono in quanto esclusivi della famiglia a cui appartengono. Il Pontefice Massimo deve estinguere il culto della famiglia arrogata mediante la detestatio sacrarum. Con l'adrogatio cessano per l'arrogato i precedenti rapporti di parentela legittima (adgnatio) ma permangono i rapporti di cognatio con la vecchia famiglia, che hanno rilievo ai fini dei divieti matrimoniali
- **ADOPTIO**: si distingue dall'adrogatio perché l'adottato è una persona alieni iuris. Essa comporta il trasferimento della potestas da un padre a un altro. Secondo Gaio questo si compie con l'autorizzazione (auctoritas) del magistrato, senza l'intervento del popolo
	- Il procedimento per l'adozione è più complesso, perché si estingue la patria potestas (in linea di principio ritenuta intrasmissibile e irrinunciabile) dell'originario pater familias. Con un antico e complesso procedimento escogitato dalla giurisprudenza pontificale, il ==pater originario vende il figlio mediante la mancipatio per tre volte ad un fiduciario, che dopo le prime due volte lo manumette== Dopo la terza vendita, il pater originario perde la patria potestas, secondo la regola dettata dalle XII Tavole (Si pater filium ter venum uit, filius a patre liber esto). Se l'intento è quello di pervenire all'adozione, l'originario pater riacquista di nuovo il figlio dal fiduciario, ma questa volta soltanto in mancipium (avendo perso la patria potestas per averlo venduto tre volte). A questo punto tra adottante e pater può intervenire una in iure cessio, un processo simulato, una vindicatio, in cui l'adottante dichiara dinanzi al pretore che l'adottando è suo figlio. Il pater non procede alla contravindicatio, non fa valere cioè il mancipium che ha sul figlio e così il pretore lo aggiudica (addictio) all'adottante.
- **EMANCIPATIO**: (letteralmente uscita dal mancipium); consiste nell'affrancamento del figlio dalla patria potestas. Con l'emancipatio, il filius familias che altrimenti rimarrebbe sottoposto alla potestas del padre fino alla morte, esce dalla famiglia e diventa sui iuris. Questa liberazione del filius familias poteva avvenire mediante il già ricordato espediente della vendita per tre volte del figlio ad un fiduciario, che altrettante volte lo manumetteva. In questo modo il filius si liberava della patria potestas (che non è rinunciabile dal pater) senza restare soggetto al mancipium del padre fiduciario, poiché questi lo liberava con la manumissione.