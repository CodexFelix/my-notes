### Fonti di cognizione del diritto romano
Lo studio di qualsiasi disciplina storica, quindi anche del diritto romano, si basa su documenti, scritti di vario genere, che ci consentono di conoscere fatti ed elementi che costituiscono l'oggetto della materia. Questi strumenti che consentono lo studio del diritto romano sono ==le fonti di cognizione del diritto romano==, che si distinguono dalle fonti di produzione

- Corpus iuris civilis giustinianeo: costituisce senz'altro la più importante fonte di conoscenza del diritto romano. Esso fu voluto e fatto realizzare dall'imperatore Giustiniano e vide la luce nel 534 dC. Consta di tre parti:
	- **Codex**: si tratta di una raccolta di costituzioni imperiali vigenti a partire dall'imperatore Adriano fino allo stesso Giustiniano; le costituzioni imperiali costituiscono degli atti normativi emanati dall'imperatore. Il codex è composto di 12 libri, suddivisi in titoli, ognuno relativo ad un determinato argomento; sotto ogni titolo le costituzioni imperiali sono riportate in ordine cronologico; di ogni costituzione troviamo all'inizio nell'inscriptio il nome dell'imperatore che l'aveva emanata e gli eventuali destinatari; dopo l'inmscriptio si trova il dispositivom, ovvero la massima di diritto enunciata nella costituzione; infine si trova la subscriptio contenete luogo e data di emanazione della costituzione stessa
	- **Digesto**: antologia di brani tratti dalle opere giuridiche realizzate dai giuristi romani fino al III d.C., che nell'epoca post-classica vengono definiti con il termine di iura; Giustiniano diede incarico di realizzare questa monumentale opera nel 530 d.C. a Triboniano, quaestor sacrii palatii (carica avvicinabile ad un ministro della giustizia attuale), posto a carico di una commissione appositamente costituita; l'opera, approvata da Giustiniano nel 533, si compone di **50 libri**, divisi in titoli, corrispondenti a diversi argomenti; sotto ciascun titolo sono inseriti i frammenti tratti dalle opere dei giuristi romani; per ciascun frammento si trova indicato il nome del giurista autore dello stesso, l'opera da cui è tratto e l'eventuale suo libro, nel caso la stessa si componesse di più libri.
	- **Institutiones**, corrispondenti ad un manuale istituzionale per lo studio del diritto; l'opera, divisa in 4 ilbri, a loro volta divisi in titoli, relativi a diversi argomenti trattati; una particolarità dell'opera è che essa è stata redatta come se l'imperatore Giustiniano parlasse in prima persona nello spiegare il diritto; la trattazione è articolata su tre grandi materie: persone, cose e processo
	- **Novellae costitutiones**: raccolta delle più recenti costituzioni emanate da Giustiniano per successivamente al 535 dC e da alcuni suoi successori

#### Altre fonti di cognizione giuridiche
- Raccolte di costituzioni imperiali realizzate prima di Giustiniano
	- Codex Gregorianus e Codex Hermogenianus (III d.C)
	- Codex Theodosianus (V sec. d.C)
- Opere scritte dei giuristi romani e pervenuteci autonomamente rispetto al Digesto, tra cui possiamo ricordare:
	- Institutiones di Gaio, manuale per lo studio del diritto di estrema chiarezza e che ci è pervenuto quasi integro; ha costituito la base delle Institutiones di Giustiniano, che infatti ne ricalcano anche la struttura
	- Tituli ex corpore Ulpiani, opera che comprende una raccolta di Regulae elaborate dal giurista Ulpiano, vissuto nel III d.C.
	- Pauli sententiae, opera attribuita al giurista Paolo del III d.c.
	- parafrasi in lingua greca, realizzata dal giurista Teofilo, delle istituzioni di Giustiniano
- Fonti di cognizione extragiuridiche: molti elementi utili per la ricostruzione degli istituti giuridici romani e per valutare anche il loro concreto operare possono essere tratti da opere che non sono qualificabili come giuridiche, ma che nell'affrontare altri argomenti richiamano tratti connotanti il diritto vigente nella loro epoca. Si possono ricordare le commedie di Plauto e Terenzio, le opere di storici greci e latini (Tito Livio, Svetonio, Dionigi di Alicarnasso, Tacito, Plutarco), le opere di poeti (Virgilio, Orazio, Giovenale). Un posto a parte meritano le opere di Cicerone, che avendo svolto il ruolo di avvocato, ci rriporta le testimonianze non solo del diritto vigente alla sua epoca, ma anche della prassi giurisprudenziale.


### Fonti di produzione del diritto romano
**In età arcaica**
- **Mores**: regole non scritte conformi ai costumi della comunità romana, diritto consuetudinario, che si basa sui costumi progressivamente emersi come regole giuridico-religiose nell'insieme di valori costituenti il fondamento della società romana. La consuetudine, così come anche modernamente, richiede la consuetudo e l'opinio iuris ac necessitatis (convinzione che tali comportamenti siano imposti dalla società e che il mancato rispetto può essere sanzionato). Un sistema fondato esclusivamente su norme consuetudinarie può porre rilevanti problemi: difficoltà di assicurare la certezza del diritto e l'impossibilità di evolversi del sistema, tenuto conto del meccanismo complesso di tali norme. Il sistema di produzione del diritto romano, già in questa fase storica, si articola su tre elementi fondamentali:
	- Ius civile: costituisce l'ordinamento specifico del popolo romano nella fase storica in esame, corrisponde ai mores, la cui interpretazione e rivelazione spetta ai collegi sacerdotali (interpretatio)
	- Interpretatio: attività svolta dai Pontefici, il cui collegio, oltre a funzioni prettamente religiose, ebbe il compito di esprimere pareri (responsa) su tutti gli aspetti più importanti del diritto privato; questi pareri potevano avere il contenuto più vario e potevano essere richiesti sia da privati che dal rex, sia per sapere la forma più idonea per compiere un determinato atto che per valutare la liceità di atti già posti in essere (importanza del formalismo in età arcaica). 
	- Iurisdictio: elemento necessario per dare effettività al sistema normativo, applicazione in giudizio del diritto ad una singola controversia; tale potere era esercitato inizialmente dal rex, che doveva ius dicere durante il processo, determinando la liceità o meno di un determinato atto/comportamento alla luce della regola di diritto elaborata dal collegio dei Pontefici
 - **Leges regiae**: disposizioni autoritative del rex, al fine di dare certezza al sistema normativo; parte della dottrina ritiene però che tali fonti non siano mai esistite e che con tale espressione ci si riferisse ad indicare specifiche consuetudini, affermatesi all'epoca di singoli re di Roma; ciò non toglie che al singolo rex potesse essere attribuito un potere di emettere disposizioni autoritative, delle ordinanze, che avrebbero potuto contenere anche delle norme giuridiche
 - **Legge delle XII Tavole**: una commissione composta dai decemviri, che ebbero l'incarico di predisporre una raccolta scritta di norme, che riguardano in modo prevalente il diritto privato e la relativa procedura, non mancando di dettare anche disposizioni relative al diritto e al processo penale, nonché alcune concernenti anche la struttura costituzionale. Questo primo corpus normativo fu redatto su dodici tavole eburnee tra 451 e 450 a.C. e divenne la base del diritto a Roma per diversi secoli [innovative non nei contenuti, in quanto spesso raccoglievano il diritto previgente, ma perché costituiscono un primo sistema di fonti scritte]
- **Altre fonti legislative** (leggi comiziali e plebisciti): dopo l'emanazione delle XII Tavole, venne introdotta una nuova fonte normativa, la ==lex rogata== (legge). Testo normativo votato dall'assemblea popolare (comitia centuriata e tributa) su iiziativa dei supremi magistrati e ratificato dal Senato (auctoritas patrum). L'assemblea popolare poteva solo approvare o respingere il testo proposto dai magistrati ma non poteva modificarlo. Peculiare il ruolo del Senato: interveniva sia prima della votazione assembleare, esprimendo un parere obbligatorio ma non vincolante (senatus consultum),. che dopo per verificare la legittimità della procedura concedendo la propria auctoritas alla deliberazione assunta.


**In età classica**
- **Leggi, plebisciti, senatoconsulti**: 
- **Precedenti giudiziari** (res iudicatae): i precedenti possono influire concretamenet nella determinazione dello ius civile, pspecie nel caso di una serie conforme di giudicati
- **Editti dei magistrati**: potere di ius dicere, ovvero di giudicare, competeva originariamente solo al rex; nel periodo repubblicano tale potere fu trasferito a dei magistrati e concentrato in particolare nelle mani di due pretori: praetor urbano e peregrino. I magistrati dotati di poteri giurisdizionali emanavano all'inizio del proprio anno di carica un editto in modo che i cittadini potessero conoscere i criteri che sarebbero stati seguiti nell'esercizio dell'attività giurisdizionale, attraverso l'indicazione delle fattispecie tutelate e relativi mezzi di tutela. Questi editti furono la base su cui fu creata una nuova branca del diritto romano, lo ius honorarium
- **Equità** (aequitas): principio cardine dello ius civile e criterio guida dell'attività di ius dicere del pretore, specie quando si tratta di introdurre nuove fattispecie tutelate. Questo principio impone di garantire uguale trattamento ai cittadini romani; non può essere considerato una fonte del diritto romano, quanto un fattore che concorreva allo sviluppo del sistema giuridico romano.
- Autorità dei giuristi (auctoritas prudentium) - 
- Consuetudine (mos): la fonte perde il carattere innovativo che l'aveva originariamente connotata e che viene a caratterizzare le fonti di più recente introduzione (editti dei magistrati in particolare)


Con il passaggio al **Principato** si registra una progressiva modifica del sistema delle fonti, come ricaduta del lungo disegno che porterà al progressivo accentramento del potere di creare diritto nelle mani dell'imperatore. Questa evoluzione emerge dall'elenco delle fonti elaborato da Gaio nelle sue Istituzioni:
- Leggi e plebisciti: il richiamo per prime evidenzia il rispetto formale riconsciuto durante il Principato alle istituzioni repubblicane; all'epoca di Gaio, tuttavia, non venivano più emanate leggi da oltre un secolo ma permanevano in vigore tutte le leggi emanate nei secoli precedenti
- Senatoconsulti: nel Principato quest'atto cambia natura, passando dall'essere un parere consultivo a diventare la prima fonte di produzione di norme in campo sia privatistico che pubblicistico, soppiantando le leggi. Per quanto riguarda il procedimento di deliberazione, la proposta spettava inizialmente ai consoli, poi direttamente al princeps, cui seguiva l'approvazione del Senato.
- Costituzioni degli Imperatori. Esistevano 5 tipologie di costituzioni: Edicta; Mandata (istruzioni vincolanti per i funzionari); Decreta (sentenze con cui decideva singole controversie in quanto organo giurisdizionale di vertice); Rescripta ed Epistulae (risposte a quesiti giuridici provenienti rispettivamente da privati cittadini o da funzionari)
- Editti dei magistrati: conformemente alla politica accentratrice del princeps, su ordine dell'imperatore Adriano avvenne la codificazione dell'editto, ovvero la sua stabilizzazione, che comportò la sottrazione ai magistrati del potere di modificare annualmente tale atto, che da quel momento potrà essere modificato dal solo imperatore, eliminando dunque ogni discrezionalità in capo ai singgoli magistrati
- Responsi dei giuristi: il Principato corrisponde al periodo di fioritura della giurisprudenza classica romana, che costituisce il periodo più alto dell'aborazione scientifica dei giuristi romani. L'attività svolta da questi fu anche resa ufficiale da  Augusto che attribuì ad alcuni giuristi che si erano maggiormente distinti un particolare riconoscimento: lo ius respondendi ex auctoritate principis (comportante una particolare autorevolezza al responso del giudice, senza però che fosse riconosciuto un valore vincolante a tale responso)
 