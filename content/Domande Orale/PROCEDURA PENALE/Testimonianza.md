--- 
Fonti Artt. 194-207.: Libro III (Prove) Titolo II (mezzi di prova)
----

Mezzo di prova ben distinto dall'esame delle parti:
- il testimone ha l'obbligo penalmente sanzionato di presentarsi al giudice e dire la verità (198 cpp e 372 cp). L'imputato non ha né l'obbligo di presentarsi (208) né di rispondere alle domande (209 c. 2), né di dire la verità
- la qualità di imputato è normalmente incompatibile con quella di testimone, salvo le eccezioni

La qualità di testimone può essere assunta dalla persona che ha conoscenza dei fatti oggetto di prova, ma che al tempo stesso non riveste una delle qualifiche incompatibili (imputato o imputato di procedimento connesso o collegato ex art. 197)

Obblighi del testimone (198):
- di presentarsi al giudice (se non si presenta il giudice può ordinare il suo accompagnamento coattivo a mezzo di PG e condannarlo. al pagamento di una somma di denaro, art. 133)
- l'obbligo di attenersi alle prescrizioni date dal giudice per le esigenze processuali (198)
- di rispondere secondo verità alle domande che gli sono rivolte: se tace ciò che sa o afferma il falso o nega il. vero, risponde di falsa testimonianza (372 cp)

Divieti probatori ==Libertà morale della persona nell'assunzione della prova dichiarativa== (188):
- non possono essere utilizzati, neppure con il consenso della persona interessata, metodi o tecniche idonei a influire sulla libertà di autodeterminazione o alterare la capacità di ricordare o valutare i fatti
- es. divieto di tortura, narcoanalisi, ipnosi, poligrafo (anche detto lie detector o macchina della verità)
- la conseguenza della violazione del divieto è l'invalidità dell'atto acquisitivo e l'inutilizzabilità delle prove acquisite (191 cpp)
- Va segnalata l'introduzione del delitto di ==tortura== (613-bis cp), accompagnata dall'inserimento del c. 2-bis nell'art. 191 cpp che prevede specificamente l'inutilizzabilità delle dichiarazioni ottenute mediante tortura, salvo che contro le persone accusate di tale delitto e solo per provarne la responsabilità penale


### Deposizione
Resa in dibattimento con le forme dell'esame incrociato (disciplinato agli artt. 498 e 499 cpp)

Il testimone è esaminato sui fatti che costituiscono oggetto di prova (194 cpp):
- le domande devono essere pertinenti art. 187 cpp (relative all'imputazione o a fatti da cui dipende l'applicazione di norme processuali, come l'accertamento della flagranza)
- il testimone è esaminato su fatti determinati; non può esprimere apprezzamenti personali salvo che non sia possibile scinderli dalla deposizione sui fatti. Non può deporre su voci correnti nel pubblico
- l'esame può estendersi ai rapporti di parentela e di interesse intercorrenti tra testimone e parti o altre testimoni o su altre circostanze che servono ad accertare la credibilità sia delle parti che dei testimoni
- Domande che riguardano l'imputato (sulla moralità) sono ammesse solo al fine di qualificare la personalità dello stesso in relazione al reato e alla pericolosità sociale
- Domande che riguardano la PO incontrano due limiti per contemperare due esigenze contrapposte: da un lato tutelare la dignità della PO, dall'altro garantire il diritto alla prova spettante a tutte le parti del processo penale e quindi anche all'imputato
	- Limite 1: deposizione su fatti che servono a definire la personalità della PO è ammessa solo quando il fatto dell'imputato deve essere valutato in relazione al comportamento di quella persona
	- Limite 2: introdotto da L. 96, 98 e 2003 riguardanti procedimenti per violenza sessuale, prostituzione minorile e tratta di persone (472 c. 3-bis sul dibattimento a porte chiuse). Le domande attinenti la vita privata o la sessualità della PO sono di regola vietate; sono eccezionalmente consentite solo se necessarie alla ricostruzione del fatto. Sono ammesse solo se funzionali a valutare la credibilità e attendibilità di una dichiarazione già resa ed attinente a fatti oggetto di prova.

**Testimonianza indiretta** (195 cpp) - si riferisce per conoscenza ad altre persone. Il codice pone una serie di ==condizioni per l'utilizzabilità della deposizione del teste diretto==, che permettono di effettuare il controllo sulla credibilità e l'attendibilità di quanto riferito:
- Il testimone indiretto deve a pena di inutilizzabilità ==indicare la fonte== da cui ha appreso la notizia dei fatti oggetto dell'esame (195 c. 7). Ai fini dell'individuazione è sufficiente aver indicato ad es. la persona che frequenta abitualmente un determinato luogo, anche se non se ne conoscono le generalità
- Se una delle parti chiede l'esame del teste diretto, il giudice è obbligato a disporne la citazione. Se il giudice omette la citazione la testimonianza indiretta è inutilizzabile. Se nessuna parte ne ha chiesto la citazione la testimonianza indiretta è utilizzabile, anche senza che si faccia luogo all'esame del teste diretto.
	- In via eccezionale, la testimonianza indiretta è utilizzabile se l'esame del testimone diretto risulti ==impossibile per morte, infermità o irreperibilità== (195 c 3). L'irreperibilità presuppone che sia stato impossibile notificare la citazione a comparire (167 cpp) al testimone già identificato (dai privati o dalla polizia). Ove costui fosse stato citato, ma non fosse comparso in aula, deve disporsi l'accompagnamento coattivo. 
	- L'impossibilità di rendere l'esame anche se rende la testimonianza indiretta utilizzabile, tuttavia impone di valutarla con particolare cura, ad es. con riscontri con altri elementi di prova. Infatti la mancata deposizione di colui che aveva conoscenza diretta del fatto rende più difficile il controllo di attendibilità di quanto si è appreso per sentito dire.
- Il codice permette al giudice di disporre d'ufficio la citazione del testimone diretto, anche se non è stata richiesta da alcuna delle parti (195 c. 2): il giudice non è però obbligato a citare il testimone diretto; se non lo cita il sentito dire può essere valutato

**Valutazione della testimonianza indiretta (192)**: 
- il giudice deve valutare la credibilità e l'attendibilità di ciascuna delle due dichiarazioni in base agli esiti dell'esame incrociato del singolo dichiarante e del riscontro operabile con altri risultati probatori già acquisiti.
- non è ragionevole un'eventuale massima che ritiene a priori maggiormente attendibile la narrazione del teste diretto, anche se di quest'ultimo è evidente che si possa valutare più facilmente la credibilità poiché egli ha avuto conoscenza personale del fatto da provare e potrà essere sottoposto ad una attenta verifica mediante l'esame incrociato.

### Divieti di testimonianza indiretta
- Su fatti appresi da persone vincolate da segreto professionale o d'ufficio, salvo che queste abbiano comunque divulgato tali fatti (195.6)
- divieto di testimonianza indiretta sulle ==dichiarazioni comunque rese dall'imputato== in un atto del procedimento (62), finalizzato ad evitare che siano introdotti nel processo in modo non corretto elementi che devono risultare dalla documentazione formale dell'atto: il verbale deve attestare che è stato dato l'avviso della facoltà di non rispondere. Pertanto la disciplina è riconducibile alla tutela del diritto al silenzio (manifestazione del diritto di difesa)
	- il divieto ha natura oggettiva: si riferisce a chiunque riceva le dichiarazioni, sia egli un testimone qualsiasi o appartenente alla PG; anche se in pratica è quest'ultima ad avere più occasioni ad assistere ad atti del procedimento penale durante i quali sono rese dichiarazioni dell'imputato
	- il divieto ha ad oggetto ==dichiarazioni in senso stretto== (espressioni di contenuto narrativo), mentre ==sono riferibili per sentito dire quelle dichiarazioni riferibili ad espressioni di volontà== (es. consenso ad accertamento diagnostico) o meri comportamenti (es. esclamare "scappa, la polizia!")
	- le dichiarazioni vietate sono quelle rese dall'imputato nel corso del procedimento, nel senso di =="in occasione di un atto tipico" e non di "durante la pendenza del procedimento".== Pertanto, il testimone che ha assistito ad un colloquio tra indagato ed un'altra persona o che ha ricevuto una dichiarazione fuori di un atto del procedimento può legittimamente riferire quanto ha sentito dire
	- Dichiarazioni costituenti esse stesse reato: il divieto riguarda le dichiarazioni che hanno valenza di prove e non quelle rilevanti come "fatti storici di reato", che devono essere accertati mediante un processo penale. Di conseguenza, in un procedimento per calunnia, è ammissibile la testimonianza di un appartenente alla polizia che tende a chiarire il contenuto delle dichiarazioni con cui è stato commesso il reato.
	- ==Le dichiarazioni rese nel corso dei programmi terapeutici== (novità estesa d.lgs. 39/2014) ==diretti a ridurre il rischio che questi commetta delitti sessuali ai danni di minori== non possono essere oggetto di testimonianza de relato. Questo per garantire l'efficacia del trattamento di recupero, assicurando che le dichiarazioni rese dall'imputato non potranno in alcun modo avere ingresso in un procedimento a suo carico. La norma mira a tutelare la serenità del paziente e il suo diritto alla salute (33 Cost.), evitando effetti pregiudizievoli in processi penali attuali o eventuali. Il legislatore ha previsto sia la inutilizzabilità speciale delle dichiarazioni rese nel programma che il divieto di testimonianza indiretta al fine di evitare che tali dichiarazioni siano rese in modo subdolo nel processo mediante la deposizione di chi ne è venuto a conoscenza.
- ==Divieto di testimonianza indiretta della polizia giudiziaria sul contenuto delle sommarie informazioni== assunte da testimoni o imputati connessi (351) o delle denunce, querele o istanze ricevute oralmente o delle sommarie informazioni o dichiarazioni spontanee dell'imputato (357 c. 2 lettere A e B). 
	- Il divieto ha la sua ratio nel principio del contraddittorio, secondo cui le dichiarazioni rese durante le indagini non sono di regola utilizzabili (514 e 526 cpp). Infatti, se la polizia potesse riferire al giudice le dichiarazioni ricevute durante le indagini, le dichiarazioni diventerebbero utilizzabili per la decisione e sarebbe aggirata la regola dell'inutilizzabilità fisiologica a tutela del contraddittorio nella formazione della prova
- Fuori dalle ipotesi di divieto espresso, la testimonianza indiretta della polizia è ammessa; si applicano le norme comuni sulla testimonianza indiretta (es. la necessità che la fonte sia individuata). Il criterio distintivo tra casi in cui la testimonianza indiretta è vietata e quelli in cui è ammessa resta legato al formale svolgimento della specifica funzione di assumere sit da possibili testimoni o di ricevere dichiarazioni dall'indagato (357 lett. A e B). 
	- Casi ammessi per la testimonianza indiretta sono quelli in cui la polizia è chiamata riferire su ==dichiarazioni ricevute fuori dall'esercizio delle funzioni== o dichiarazioni percepite da persone informate sui fatti nel corso di attività tipiche (come identificazioni, ricognizioni informali, sequestri) o atipiche (come appostamenti o pedinamenti). In tal caso il sentito dire è ammesso ma si applicano le condizioni dei primi tre commi dell'art. 195 (SU Torcasio 2003)
	- Diverso il caso in cui la polizia riferisce dichiarazioni prive di contenuto narrativo: ad es. quando percepisce una minaccia, un ordine, un avvertimento un'offesa. IN questo caso non vi è sentito dire perché non siamo di fronte a "dichiarazioni", ma a fatti privi di contenuto narrativo. 
	- Parimenti è ammessa a riferire dichiarazioni che costituiscono corpo del reato in quel processo (es. calunnia o favoreggiamento)
- Quanto alle dichiarazioni rese alla polizia e non verbalizzate secondo le modalità di acquisizione (verbale di cui all'art. 357 c. 2 lett. A e B) bisogna distinguere:
	- dichiarazioni non verbalizzate per inerzia, quando vi erano le condizioni: la testimonianza indiretta è vietata. La Corte costituzionale 305/2008 ha dichiarato incostituzionale la norma ove interpretata nel senso che ufficiali e agenti di polizia non possono essere chiamati a deporre sul contenuto delle dichiarazioni rese dai testimoni solo se acquisite con le modalità di cui agli artt. 351 e 357 c. 2 lett. A e B, e non anche nel caso in cui pur ricorrendone le condizioni tali modalità non siano state osservate
	- dichiarazioni non verbalizzate per urgenza o situazioni eccezionali che non permettevano la verbalizzazione (es. mentre un reato è commesso un testimone rende dichiarazioni alla PG intenta ad inseguire l'autore del reato medesimo) -> ammessa testimonianza indiretta

### Incompatibilità a testimoniare (197 cpp)
La regola generale per cui ogni persona ha capacità di testimoniare (196) è seguita da una serie di eccezioni che consistono in situazioni di incompatibilità a testimoniare.L'incompatibilità ricorre quando una persona, pur capace di deporre, non è legittimata a svolgere la funzione di testimone in un dato procedimento penale, a causa della posizione assunta in tale procedimento o dell'attività ivi esercitata.
Ratio: escludere che alcune persone abbiano un obbligo penalmente sanzionato di dire il vero. Tali soggetti possono fornire il loro contributo conoscitivo mediante l'"esame delle parti. L'ultima ipotesi riguarda coloro che hanno svolto nel medesimo procedimento funzioni di giudice, PM o loro ausiliario.

- ==Imputati concorrenti nel medesimo reato o situazioni assimilate== (cooperazione colposa o condotte indipendenti che hanno determinato un unico evento) [connessione ex 12 lett. A]. L'incompatibilità opera a prescindere dal fatto che i rispettivi procedimenti siano riuniti o separati e cessa per il singolo imputato con l'irrevocabilità della sentenza che lo riguarda.
	- possono infatti essere chiamati a rendere testimonianza ==quando nei loro confronti sia stata pronunciata sentenza irrevocabile== di proscioglimento, condanna o patteggiamento. In tutte queste ipotesi il legislatore ritiene che l'imputato non corre rischi dato che non può essere processato una seconda volta per il medesimo fatto storico di reato (649 cpp)
- Gli imputati in procedimenti legati da ==connessione debole== (reati commessi per eseguire o occultare gli altri) [connessione teleologica art. 12 lett. C]. Come esempio, l'imputato di omicidio che è chiamato a deporre nel procedimento relativo al reato di occultamento di cadavere addebitato ad altro imputato. O ancora ==imputati in procedimenti collegati== [371 c. 2 lett. B] (eseguiti gli uni in occasione degli altri, o per conseguirne o assicurarne ad altri il profitto, il prezzo o l'impunità, o che sono stati commessi da più persone in danno reciproco delle altre o se la prova di un reato o sua circostanza influisce sulla prova di altro reato o circostanza). Con due eccezioni:
	- Quando è stata pronunciata sentenza irrevocabile di proscioglimento, condanna o patteggiamento (uguale all'ipotesi di connessione forte)
	- (novità L. 63/2001): ==Se hanno reso dichiarazioni su fatti altrui==. In questo caso la compatibilità è parziale, dato che è limitata ai fatti altrui oggetto delle precedenti dichiarazioni. Su fatti diversi da quelli già dichiarati, i soggetti in esame restano incompatibili con la qualifica di teste
- C: Responsabile civile o civilmente obbligato per la pena pecuniaria: possono rendere dichiarazioni su loro consenso o richiesta in qualità di parti (208), quindi senza obbligo penalmente sanzionato di dire il vero
- D: ==Giudice, PM o loro ausiliario== (es. cancellieri e segretari che abbiano svolto funzioni "serventi" rispetto al compimento di atti dell'AG, come redigere verbali). L'incompatibilità si fonda sul rilievo che le predette persone non sono psichicamente terze rispetto agli atti compiuti; di tali atti può essere data prova solo mediante i verbali che sono stati redatti. Sono altresì incompatibili ==difensore che ha compiuto attività di investigazione difensiva e coloro che hanno formato la documentazione dell'intervista o hanno redatto la relazione che recepisce le dichiarazioni scritte ai sensi dell'art. 391-ter==. 
	- Poiché la norma costituisce un'eccezione al generale dovere di testimoniare, va interpretata restrittivamente. Pertanto il difensore che ha compiuto un'investigazione è incompatibile a testimoniare solo sul contenuto dell'attività che ha svolto; per il resto è compatibile come testimone salvo quanto previsto dall'art. 51 Cod. deontologico forense (Deve astenersi, salvo casi eccezionali, dal deporre come persona informata su fatti o circostanze apprese nell'esercizio della propria attività professionale. Qualora l'avvocato intenda presentarsi come testimone, o persona informata sui fatti, non deve assumere il mandato o se l'ha già assunto deve rinunciarvi e non può riassumerlo).

### Domande autoincriminanti / privilegio contro l'autoincriminazione
- 198 c. 1: Il testimone ha l'obbligo di rispondere secondo verità alle domande che gli sono rivolte
- rischio di domande che potrebbero indurre il testimone ad autoincolparsi di qualche reato: penosa alternativa tra rispondersi incriminando oppure dire il falso per non ammettere la propria responsabilità (comunque non punibile ex 384 cp)
- Il codice tutela il testimone stabilendo che ==non può essere obblitgato a deporre su fatti dai quali potrebbe emergere una propria responsabilità penale== (198 c. 2)
	- situazione definita come privilegio, seguendo terminologia anglo-americana
	- C. cost. 84/2021 ha affermato che il diritto in questione si estende anche nell'ambito di procedure di accertamento di illeciti amministrativi suscettibili di sfociare nell'inflizione di sanzioni amministrative di carattere sostanzialmente penale.
- Alla posizione soggettiva del teste non corrisponde, in capo a chi lo interroga l'obbligo di informarlo che può non rispondere. Nè è vietato alle parti rivolgere domande autoincriminanti al testimone; non sempre esse sanno che la risposta porterebbe ad incriminarlo. in ogni caso, il testimone è libero se crede di rispondere.
- L'art. 192 c 2 stabilisce un divieto probatorio che ha come destinatario il giudice. A fronte di una domanda potenzialmente autoincriminante possono verificarsi varie ipotesi:
	1. Il teste rifiuta di rispondere opponendo che la domanda è autoincriminante: in tal caso egli deve dare opportuna giustificazion, con l'ovvio limite che non può essere obbligato a precisare troppi dettagli, pena vanificazione del privilegio. Il giudice valuta le giustificazioni addotte; se le ritiene infondate, può rinnovare al teste l'avvertimento dell'obbligo di dire la verità. Se le giustificazioni sono fondate, il codice impone un divieto probatorio (198 c. 2), in forza del quale ==il giudice non può costringere un testimone a parlare pena inutilizzabilità della risposta (191 c. 1)==
	2. Il teste risponde: se il teste rende una dichiarazione dalla quale emergono indizi di reità a suo carico, in base all'art. ==63 cpp l'autorità procedente (giudice PM o polizia) deve per prima cosa interrompere l'esame==; avvertire il soggetto che a seguito di tali dichiarazioni potranno essere svolte indagini nei suoi confronti; invitarlo a nominare un difensore. Il valore probatorio delle precedenti dichiarazioni sono inutilizzabili relativamente al soggetto che le ha rese (==inutilizzabilità soggettiva relativa==). Tuttavia se le dichiarazioni sono state rese da un testimone che avrebbe dovuto essere sentito come imputato o indagato (finalità antielusiva), con conseguente avvertimento della facoltà di non rispondere, il codice commina l'==inutilizzabilità assoluta== delle dichiarazioni (nè contro la persona che le ha rese nè contro chiunque). Le SU 1997 Carpanelli hanno però precisato che l'inutilizzabilità è limitata alle dichiarazioni che coinvolgano lo stesso reato o reati connessi o collegati a quello attribuito al terzo, non anche reati che non abbiano alcun legame processuale con quelli per cui si procede e che si trovino in posizione di totale estraneità ed indifferenza. Rispetto a tali reati, infatti, il dichiarante avrebbe comunque rivestito la qualifica di testimone o possibile testimone e quindi non è avvenuto alcun difetto di garanzie.

### Testimone prossimo congiunto dell'imputato (199)
- Non possono essere obbligati a deporre e devono essere avvisati della facoltà di astenersi (tutela dei sentimenti familiari prevale su esigenza accertamento - in sintonia con l'art. 384 cp che prevede la causa di non punibilità). Ratio duplice: prevenire conflitto psichico tra dovere di verità e dovere morale di non danneggiare il prossimo congiunto; prevenire situazioni in cui il teste, se affermasse il falso sarebbe scriminato in base all'art. 384 c. 2 cp

Avviso della facoltà di astenersi dal deporre e richiesta se intende avvalersi di tale facoltà.
Devono essere avvisati in quanto prossimi congiunti (secondo definizione del 307 c. 4 cp)
- ascendenti
- discendenti
- coniuge
- parte unione civile tra persone dello stesso sesso (dlgs 6/2017)
- fratelli e sorelle
- affini nello stesso grado, salvo quando sia morto il coniuge e non vi sia prole
- zii e nipoti
- colui che è legato all'imputato da un vincolo di adozione

L'avviso deve essere dato, durante le indagini, dal PM (in forza del rinvio fatto dal 362 cpp al 199); i medesimi avvisi devono essere fatti dalla PG in forza di analogo rinvio operato dall'art. 351 cpp 
- Se l'avviso è omesso la dichiarazione è affetta da nullità relativa (199 c. 2)
	- Il prossimo congiunto non è punibile per eventuale falsità o reticenza (384 c. 2)

**Se l'avviso è reso regolarmente e il prossimo congiunto, avvisato, decida di deporre come testimone, egli ==ha l'obbligo di rispondere secondo verità a tutte le domande; non può decidere di non rispondere a singole domande==**. Pertanto se rifiuta di rispondere o depone il falso, commette il delitto di falsa testimonianza e non opera in suo favore la causa di non punibilità del 384 c. 1 cp (SU Genovese 2008)

Persone assimilate ai prossimi congiunti (categorie di persone che hanno la mera facoltà di non rispondere alle sole domande che concernono fatti verificatesi o appresi dall'imputato ==durante la convivenza coniugale con il medesimo)== e che devono ricevere avviso della facoltà di non rispondere:
- Colui che come coniuge di fatto (more uxorio) o parte di un unione civile di fatto abbia convissuto con l'imputato
- Coniuge separato dall'imputato
- Persona nei cui confronti sia intervenuta sentenza di annullamento, scioglimento o cessazione effetti civili matrimonio o unione civile

==Perdita della facoltà di astenersi dal deporre== se hanno presentato ==denuncia, querela istanza o se essi o un loro prossimo congiunto sono offesi dal reato==

### Violazione degli obblighi di testimone (207)
Prima che inizi l'esame il giudice:
- avverte il testimone dell'obbligo di dire la verità e delle conseguenze penali per false dichiarazioni o reticenza
- il testimone legge formula d'impegno (497 c. 2) ed è invitato a fornire generalità
- inizio l'esame incrociato, in cui il teste è tenuto a rispondere alle domande formulate di regola dalle parti (eccezionalmente dal presidente)

- Se il testimone viola l'obbligo di rispondere secondo vertà, soltanto il giudice può rivolgergli l'ammonimento a rispettare l'obbligo di rispondere secondo verità. Le parti non possono ammonire il testimone, ma possono sollecitare il giudice. (Un ammonimento rivolto direttamente dalla parte violerebbe il divieto di porre domande che possono nuocere alla sincerità delle risposte ex 499 c. 2)
- Se il teste rifiuta di deporre fuori dai casi previsti dalla legge -> il giudice lo avverte sull'obbligo di deporre secondo verità. Se persiste nel rifiuto dispone l'immediata trasmissione degli atti al PM perché proceda a norma di legge
	- il PM ricevuta copia del verbale di udienza avvia le indagini per accertare la sussistenza del reato di falsa testimonianza (372 cp) sotto forma di reticenza; potrà pure chiedere al giudice una misura cautelare ove ne esistano i presupposti
- Se il testimone rende dichiarazioni contraddittorie, incomplete o contrastanti con le prove già acquisite, il giudice, su richiesta di parte o d'ufficio gli rinnova l'avvertimento dell'obbligo di dire il vero. Se il PM non prende una immediata iniziativa, e cioè non chiede subito copia del verbale di udienza, il giudice potrà attivarsi solo al termine del dibattimento. Ai sensi del 207 c. 2, con la decisione che definisce la fase processuale in cui il testimone ha prestato il suo ufficio, se ravvisa indizi del reato di falsa testimonianza ne informa il PM trasmettendogli i relativi atti (372 cp)


### Segreto professionale e segreto d'ufficio (200)
Soggetti qualificati (medici, avvocati, consulenti tecnici, notai)

- Tutela penale del segreto professionale (622 cp): divieto di rivelazione in capo a chiunque (soggetto privato o pubblico) abbia avuto notizia di un fatto segreto per ragione del proprio stato (es. tutore di persona incapace) o ufficio (dipendente ufficio pubblico o privato), professione (traduttore) o arte (es. artigiano).
- Il cpp pone una distinzione tra professionista qualificato (elenco 200 cpp, che possono non rispondere) e non qualificato o comune (che è tenuto a rispondere quando chiamato a deporre nel processo penale, anche se la sua risposta comporta violazione del segreto professionale e non risponde del 622 cp dato che integra giusta causa di rivelazione) - es. di testimone non qualificato è il traduttore che ad es. abbia appreso da un documento tradotto che il cliente ha commesso bancarotta fraudolenta.

L'art. 200 cpp pone un ulteriore limite: vi sono ==casi in cui professionisti qualificati hanno comunque l'obbligo di riferire all'autorità giudiziaria== (obbligo di denuncia a carico di pubblici ufficiali o IPS) (es. medico dipendente di ospedale pubblico che ha l'obbligo di denuncia-referto o medico professionista privato, che ha prestato la propria assistenza alla persona offesa di un delitto procedibile d'ufficio ex art. 365 cp).

Categorie di professionisti qualificate:
- Ministri di confessioni religiose (8 Cost.) il cui ordinamento non contrasti con quello italiano (es. religione cattolica e sacramento della confessione)
- Avvocati, investigatori privati autorizzati, consulenti tecnici e notai
- Medici e chirurghi, farmacisti e esercenti professioni sanitarie
	- nei casi di obbligo di referto, il medico non può più opporre il segreto professionale: l'art. 200 cpp stabilisce che il segreto non può essere opposto su fatti in relazione ai quali vi è un obbligo di riferire all'AG. Il medico ha obbligo di referto limitatamente al delitto che emerge dall'accertamento sanitario, purché il referto non esponga la persona assistita ad un procedimento penale (365 cp). Pertanto se assistito è p.o. di delitto procedibile d'ufficio ha l'obbligo di riferire su quel fatto. Di contro, se ha assistito il responsabile del reato, non ha obbligo di referto, perché esso esporrebbe a responsabilità penale l'assistito (365 c. 2). In tali casi il medico può non rispondere in base alle regole ordinarie del 200 cpp; ove egli rispondesse, sarebbe punibile per rivelazione di segreto professionale (622 cp), salvo giusta causa (diversa dall'obbligo di rendere dichiarazioni che in questo caso non ha).
	- Se il medico opera presso ospedale pubblico o privato convenzionato ASL riveste quantomeno la qualifica di incaricato di PS e dunque è gravato dall'obbligo di denuncia quando venga a conoscenza di reato procedibile d'ufficio. In questo caso egli non può opporre il segreto professionale sui fatti ed ha il dovere di rispondere qualora venga esaminato come testimone nel processo penale.
- Esercenti uffici o professioni ai quali la legge riconosce la facoltà di astenersi dal deporre determinata da segreto professionale (consulenti del lavoro; dipendenti dei servizi pubblici che si occupano del recupero di tossicodipendenti; dottori commercialisti; ragionieri e periti commerciali)

**I giornalisti professionisti** hanno ==tutela del segreto professionale limitatamente alle fonti== (nomi delle persone da cui hanno avuto notizie di carattere fiduciario nell'esercizio della professione). 
- il giornalista è comunque tenuto a indicare al giudice la fonte delle sue informazioni, quando le notizie sono indispensabili ai fini della prova del reato per cui si procede e la loro veridicità può essere accertata solo attraverso la verifica della fonte della notizia
- Nei casi in cui il giornalista può conservare il segreto sulla fonte (ad es. perché la notizia non riguarda l'esistenza del reato ma una mera circostanza), la notizia non è utilizzabile nel processo a causa del divieto di testimonianza indiretta [195 c. 7]





