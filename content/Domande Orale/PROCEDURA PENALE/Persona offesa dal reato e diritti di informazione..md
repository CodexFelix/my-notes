Persona offesa: titolare dell'interesse giuridico protetto, anche in modo non prevalente, dalla norma incriminatrice che si assume sia stata violata dal fatto storico di reato.
Il codice attribuisce alla p.o. la qualifica di ==soggetto del procedimento== (90 cpp), mentre la qualifica di ==parte le viene riconosciuta solo se, nella veste di danneggiato dal reato, la persona offesa ha esercitato l'azione risarcitoria costituendosi **parte civile**== (78 cpp)

La persona offesa di creazione legislativa: il cpp prevede diverse ipotesi di persona offesa di creazione legislativa:
- 90 c. 3: quando una persona sia deceduta in conseguenza del reato, le facoltà e i diritti previsti dalla legge sono esercitati dai prossimi congiunti (ex art. 307 c 4 cp: ascendenti, discendenti, coniuge, unione civile, fratelli, sorelle e affini nello stesso grado, zii e nipoti). nonché dalla persona alla medesima legata da relazione affettiva e con essa stabilmente convivente
- 572 (riformato dal codice rosso): il minore di 18 anni che assiste ai maltrattamenti contro familiari e conviventi è considerato p.o. del reato

Vittima del reato: la riforma Cartabia ha introdotto una definizione di vittima da usarsi solo nella materia della giustizia riparativa (art. 42 c. 1 lett. B). La vittima del reato è stata definita come la persona fisica che ha subìto direttamente dal reato qualunque danno, patrimoniale o non patrimoniale. Inoltre è vittima del reato il familiare di una persona la cui morte è stata causata da un reato e che ha subito un danno in conseguenza della mortee di tale persona.
Ai sensi del nuovo art. 90-bis.1 la vittima di reato, sin dal primo contatto con l'autorità procedente, viene informata in una lingua a lei comprensibile della facoltà di svolgere un programma di giustizia riparativa.

**Poteri sollecitatori**: la p.o. nella sua qualità di soggetto del procedimento, può esercitare i diritti e le facoltà ad essa espressamente riconosciuti dalla legge (90):
- poteri meramente sollecitatori dell'autorità inquirente (presentare memorie e indicare mezzi di prova nel corso del procedimento, con l'esclusione del giudizio di cassazione -> alla facoltà di indicare mezzi di prova in capo all'offeso non corrisponde un obbligo per il giudice di pronunciarsi, diversamente da quanto accade per le richieste presentate dalle "parti" e dai loro difensori, in relazione ai quali il giudice deve provvedere senza ritardo ex art. 121 c. 2 cpp)
- La persona offesa ha facoltà di dichiarare o eleggere domicilio. Ai fini della dichiarazione di domicilio, la persona offesa può indicare un indirizzo pec o altro servizio elettronico di recapito certificato qualificato.

### Informazioni alla p.o.
==Diritti di informativa==: (90-bis); informazioni necessarie per esercitare i propri poteri nel procedimento penale. Tali informazioni vengono fornite sin dal primo contatto con l'autorità procedente, in una lingua comprensibile:
- notizie sulle modalità di presentazione degli atti di denuncia e querela, ruolo che assume nelle indagini e nel processo, diritto di avere conoscenza della data, luogo del processo e della imputazione e, ove costituita parte civile, al diritto a ricevere notifica della sentenza
	- obbligo del querelante di dichiarare o eleggere domicilio (per comunicazione o notificazione atti del procedimento)
- facoltà di ricevere comunicazione del procedimento e delle iscrizioni (335)
- informazioni sulle misure di protezione che possono essere disposte in proprio favore
	- diritti che le competono nel caso in cui risieda in Stato membro dell'UE diverso da quello in cui è stato commesso il reato
- strutture sanitarie e antiviolenza presenti sul territorio
- autorità cui rivolgersi per ottenere informazioni sul procedimento
- possibilità di chiedere il risarcimento dei danni
- possibilità di definire il procedimento con remissione di querela
	- caso di remissione tacita nel caso di mancata comparizione senza giustificato motivo all'udienza in cui sia stata citata in qualità di testimone
- facoltà di partecipare ai programmi di giustizia riparativa

La persona offesa, al pari dell'indagato, ==ha il diritto di conoscere le iscrizioni che la riguardino e che sono contenute nel registro delle notizie di reato== (335 c. 3):
- Decorsi sei mesi dalla data di presentazione della denuncia o querela, la P.o. può chiedere di essere informata dall'autorità che ha in carico il procedimento sullo stato del medesimo, senza pregiudizio del segreto investigativo (335 c. 3-ter)
- Se il PM procede ad accertamenti tecnici non ripetibili, deve avvisare l'offeso, l'indagato e i difensori del giorno, luogo e ora del conferimento dell'incarico, informandoli altresì della facoltà di nominare un consulente tecnico di parte (360 cpp)
- La persona offesa che nella notizia di reato o successivamente abbia dichiarato di voler essere informata della conclusione delle indagini, deve essere immediatamente notificata avviso dell'eventuale deposito forzoso del fascicolo delle indagini in caso di omesso avviso di conclusione delle indagini preliminari(nuovo 415-ter introdotto dalla Rif. Cartabia)

**Partecipazione al procedimento della p.o.**
I poteri di partecipazione che possono essere esercitati dalla p.o. che abbia nominato un difensore (il quale può assistere agli atti di indagine per cui è ammessa la sua presenza, accertamento tecnico non ripetibile, oppure svolgere investigazioni difensive 327-bis c.p.p.):
- può chiedere per scritto al PM di promuovere incidente probatorio, nel quale venga assunta una prova non rinviabile al dibattimento; se l'incidente si svolge il difensore della p.o. sarà preavvisato, potrà parteciparvi e chiedere al giudice di rivolgere domande alle persone sottoposte all'esame (401 c. 5)

**Poteri di controllo sull'eventuale inattività del PM**
Alla p.o. sono riconosciuti poteri di tipo prettamente "penalistico", che tendono a tutelare il suo interesse ad ottenere il rinvio a giudizio dell'imputato.
All'offeso non è attribuita una vera e propria azione penale, cioè il potere di chiedere al giudice il rinvio a giudizio dell'indagato. Viceversa, gli sono attribuiti poteri di controllo sull'eventuale inattività del PM; essi consentono all'offeso di mettersi in contatto con il GIP e presentargli le proprie conclusioni in tre delicate ipotesi: 
- quando il PM ha chiesto la proroga delle indagini (406 c. 3)
- quando ha chiesto l'archiviazione (408 c. 2)
- quando il PM alla scadenza dei termini per l'azione non abbia ancora assunto le proprie determinazioni (415-bis c. 5-quater e 415-ter c. 3 per il caso di deposito forzoso del fascicolo, introdotti dalla riforma Cartabia)

### Persona offesa vulnerabile
Il codice prevede due differenti qualifiche di p.o. vulnerabile, per garantire determinate protezioni nel momento in cui esse depongono:
- **minorenne**: gode delle protezioni appena menzionate soltanto se il procedimento ha per oggetto reati di violenza alla persona espressamente indicati nel codice
- **persona di particolare vulnerabilità** (90-quater): (per qualsiasi reato). Sotto un profilo soggettivo la particolare vulnerabilità è desunta oltre che dall'età e dallo stato di infermità o deficienza psichica, anche dal tipo di reato, modalità e circostanze del fatto per cui si procede. Su un profilo oggettivo, si tiene conto se il fatto è stato commesso con violenza alla persona o odio razziale, se è riconducibile a criminalità organizzata o terroristica anche internazionale o di tratta di esseri umani, se si caratterizza per finalità di discriminazione e se la persona offesa è affettivamente, psicologicamente ed economicamente indipendente dall'autore del reato.
Il loro esame deve svolgersi comunque con l'==assistenza di un esperto in psicologia o psichiatria==. In determinati casi l'esame deve essere sottoposto a registrazione audiovisiva o fonografica e deve essere assunto in strutture diverse dal tribunale, eventualmente con vetro-specchio o impianto citofonico (134; 143-bis; 190-bis; 351; 362; 392 c. 1-bis; 395 c. 5-bis; 495 c. 4-quater). Le protezioni permettono una migliore valutazione di attendibilità della deposizione.


### Parte civile 
La persona danneggiata dal reato, ossia quella che ha subito un danno patrimoniale o non patrimoniale in conseguenza del reato, ha diritto al risarcimento del danno (185 cp).
L'azione tendente a conseguire l'accertamento della responsabilità e la condanna di costui al risarcimento del danno può essere esercitata, in via alternativa, davanti al giudice civile in autonomo procedimento oppure davanti al giudice penale, ma solo dopo che il PM ha esercitato l'azione penale, mediante ==costituzione di parte civile== (76 cpp).
Dall'art. 74 si ricava un limite sistematico: l'azione che il danneggiato esercita nel processo penale è soltanto quella tendente ad ottenere la condanna al risarcimento del danno o le restituzioni (art. 185 cp); nel processo penale non possono essere esercitate altre azioni civili con oggetti diversi (es. disconoscimento paternità)

Molto spesso la medesima persona riveste sia la qualifica di p.o. che di persona danneggiata dal reato. Sono rari i casi in cui le due qualifiche sono disgiunte (ad es. nel corso di una rapina è danneggiata un'auto parcheggiata nelle vicinanze).
La distinzione tra persona offesa e danneggiato è importante perché ad essa è ricollegato l'esercizio di differenti poteri spettanti all'una e all'altra qualifica:
- la persona offesa è soggetto del procedimento, con tutti i diritti e le facoltà indicate all'art. 90 (v supra)
- l'essere soltanto danneggiato non fa acquisire la qualifica di soggetto del procedimento; pertanto al danneggiato dal reato in quanto tale (es. in occasione di un illecito penale) non spettano i diritti e le facoltà della persona offesa.

L'esercizio dell'azione civile nel processo penale è fondato su due regole non espresse, ma che si ricavano dalla normativa del codice: l'azione civile resta "ospite nel processo penale" e subisce la regolamentazione di quest'ultimo:
1) L'azione civile **mantiene le sue caratteristiche civilistiche**: resta facoltativa e disponibile, nel senso che ==il danneggiato in ogni momento del p.p. può revocare la costituzione di parte civile==; ciò ad es. quando la p.c. stipula con l'imputato una transazione sul risarcimento dovuto. Inoltre, il giudice penale, nell'accertare i danni e condannare al risarcimento colpevole, non può andare oltre i limiti della domanda, cioè della quantità di risarcimento chiesta dalla p.c. 
	- Una conferma della natura civilistica dell'azione sta nella possibilità per la parte civile di chiedere al giudice penale di condannare l'imputato a pagare una provvisionale. Il giudice deve disporre la provvisionale nei limiti in cui sia già acquisita la prova del danno (539 cpp); tale condanna è immediatamente esecutiva in primo grado (540 cpp). L'istituto è simile a quello previsto dall'art. 278 cpc
2) La seconda regola è la prevalenza del processo penale negli aspetti procedimentali quanto ai poteri ed il comportamento processuale della parte civile: le prove dell'illecito penale e dei danni cagionati sono ricercate dal PM nel corso delle indagini preliminari, che restano segrete (di regola) fino al loro termine. Naturalmente, la p.c. ha un proprio autonomo diritto di ricerca e di ammissione delle prove; tuttavia può affidarsi all'iniziativa del PM. Rispetto al processo civile, ciò costituisce un vantaggio per il danneggiato, che non deve anticipare le spese necessarie allo svolgimento del processo
	- Doveri della parte civile: la parte civile depone con l'==obbligo penalmente sanzionato di dire la verità quando sia citata quale testimone==. Viceversa, nel processo civile, le parti non possono essere chiamate a deporre come testimoni, con l'obbligo penalmente sanzionato di dire la verità (246 cpc)
In definitiva, il danneggiato che eserciti l'azione civile nel processo penale incontra in prevalenza vantaggi: non anticipa le spese del procedimento, che sono sostenute dallo Stato; inoltre, non deve affannarsi a ricercare le prove; infine, usufruisce di tempi più ristretti di svolgimento del processo penale rispetto a quello civile. 
Di contro, si trova in un procedimento nel quale l'iniziativa e le scelte fondamentali spettano al PM. Un altro svantaggio consiste nell'effetto di giudicato di quella sentenza di assoluzione che, se afferma l'innocenza con formule ampie (previste dall'art. 652 cpp), impedisce al giudice civile di condannare al risarcimento del danno.

### Dichiarazione di costituzione di Parte Civile
La costituzione di parte civile deve essere fatta con apposita dichiarazione resa per iscritto ai sensi dell'art. 78; la dichiarazione deve essere sottoscritta dal difensore della parte civile, perché il danneggiato sta in giudizio non personalmente, ma mediante il difensore munito di procura speciale conferita con atto pubblico o scrittura privata autenticata (100 c. 1). 

La dichiarazione svolge la funzione dell'atto di citazione nel processo civile. 
Deve contenere a pena di inammissibilità i seguenti elementi:
- generalità della persona fisica (o denominazione dell'associazione o ente e generalità del suo rapp.te legale) che si costituisce parte civile
- generalità dell'imputato nei cui confronti viene esercitata l'azione civile
- nome e cognome del difensore e indicazione della procura a questi rilasciata
- esposizione delle ragioni che giustificano la domanda agli effetti civili; le ragioni consistono nei motivi per i quali si asserisce che il reato ha provocato un danno patrimoniale o non patrimoniale (costituirebbero la causa petendi nel giudizio civile) e consentono al giudice di valutare se il richiedente è legittimato per costituirsi parte civile. In questo momento non è necessario precisare il quantum del risarcimento richiesto, che sarà invece indispensabile solo al momento della presentazione della presentazione delle conclusioni scritte al termine del dibattimento. La precisazione che la giustificazione della domanda ha riguardo ai profili civilistici è stata introdotta dalla rif. Cartabia
- sottoscrizione del difensore

**Termini per la costituzione di parte civile**
- Nei processi con udienza preliminare, la costituzione di parte civile deve avvenire a pena di decadenza, ==entro il compimento degli accertamenti relativi alla regolare costituzione delle parti a norma dell'art. 420 cpp==  
- Quando manca l'udienza preliminare (cioè nel giudizio immediato e nel rito direttissimo), il termine finale è quello dell'accertamento della regolare costituzione delle parti nel dibattimento (484).
- Nei processi con citazione diretta presso il giudice monocratico, il termine è quello dell'accertamento della regolare costituzione delle parti nell'udienza pre-dibattimentale (554-bis c. 2). 
Dopo tali momenti, la dichiarazione di costituzione di parte civile è inammissibile. Infatti, i relativi termini ==sono stabiliti a pena di decadenza== (79 c 2). Inoltre, quando la costituzione di parte civile è consentita fino a che non sia stato compiuto l'accertamento della regolare costituzione delle parti in dibattimento, se la stessa avviene dopo la scadenza per il deposito delle liste testimoniali, la parte civile perde la facoltà di depositarle.

La costituzione di parte civile produce i suoi effetti in ogni stato e grado del processo (principio di **Immanenza della costituzione di p.c.**). Ciò comporta che la p.c. non ha la necessità di rinnovare la costituzione nelle fasi successive o nei successivi gradi di processo, finché la sentenza non sia diventata irrevocabile.

**Esclusione e revoca**
Se non esistono i presupposti sostanziali o i requisiti formali per la costituzione di p.c., il giudice, con ordinanza ne dispone l'esclusione su richiesta motivata del PM, dell'imputato o del responsabile civile (80) ovvero d'ufficio (81). L'ordinanza di esclusione della p.c. non è impugnabile.
La presenza della p.c. viene meno anche nelle ipotesi di revoca espressa o tacita. E' espressa la revoca effettuata con dichiarazione resa in udienza dalla p.c. personalmente o dal suo procuratore speciale o con atto scritto depositato in cancelleria e notificato alle altre parti (82 c 1).
 ===Si ha invece revoca tacita qualora la parte civile non presenti le proprie conclusioni scritte in dibattimento al momento della discussione finale (523 c. 2) ovvero promuova l'azione civile davanti al giudice civile (82 c. 2)===

**Azione risarcitoria davanti al giudice civile**
Il c.p.p. prevede che il danneggiato dal reato possa compiere altre due scelte in alternativa a costituirsi p.c.
- Può esercitare l'azione di danno davanti al giudice civile. 
	- Se esercita l'azione in sede civile *tempestivamente* (75 c. 2, ossia prima che il giudice penale abbia pronunciato una decisione di primo grado), l'azione civile può svilupparsi senza subire sospensioni, parallelamente allo svolgersi del processo penale. Ulteriore vantaggio è il fatto che ove l'imputato venisse assolto nel processo penale tale sentenza non avrebbe forza di giudicato vincolante nei confronti del giudice civile, che potrebbe comunque condannare l'imputato-convenuto al risarcimento del danno, ove siano raccolte le prove della responsabilità di quest'ultimo
- Può restare inerte, non esercitando l'azione né in sede civile né penale.
	- Se rimane inerte, corre il rischio che il giudice penale assolva l'imputato con una formula ampia, che acquista forza di giudicato: quando il danneggiato è stato messo in grado di partecipare e non ha voluto difendersi, la sentenza di assoluzione con formula ampia ha efficacia vincolante in relazione al fatto che sia stato accertato (652 cpp)
Il codice ha riconosciuto alla p.o. un ruolo meramente "penalistico", cioè un interesse ad ottenere soltanto la condanna del responsabile del reato; viceversa, al danneggiato che si sia costituito parte civile, il codice ha voluto riconoscere un ruolo meramente "civilistico" e cioè ha inteso tutelarne soltanto l'interesse ad ottenere il risarcimento del danno derivante da reato.
