Informazione che permette alla PG e al PM di venire a conoscenza di un illecito penale.

La presenza di una notizia di reato produce tre effetti:
1) Passaggio dalla funzione di PS a quella di PG
2) Obbligo per la PG che l'abbia appresa di informarne il PM (347)
3) Obbligo per il PM di provvedere all'immediata iscrizione della notizia

La rif. Cartabia ha precisato la definizione di notizia di reato: "rappresentazione di un fatto, determinato (dai caratteri definiti e precisi) e non inverosimile (non risultare in contrasto con la migliore scienza ed esperienza), riconducibile in ipotesi ad una fattispecie incriminatrice"

Il codice regola espressamente 2 notizie di reato: denuncia e referto
Prevede inoltre le condizioni di procedibilità, che contengono sia la notizia di reato che la manifestazione di volontà che si proceda contro il responsabile dello stesso: querela, istanza, richiesta di procedimento e autorizzazione a procedere.

### Denuncia (332)
Può essere presentata da qualsiasi persona che abbia avuto notizia di un reato. Può essere scritta o orale e può essere presentata sia ad un ufficiale di PG sia direttamente al PM-

- Contenuto: elementi esposizione degli essenziali del fatto, giorno di acquisizione della notizia di reato, fonti di prova, generalità della persona cui è attribuito il fatto, della persona offesa e di coloro che sono in grado di riferire circostanze rilevanti

- La regola è la ==facoltatività della denuncia== (normalmente è rimessa al senso civico della singola persona), salvo obblighi.

**Obblighi di denuncia**
- Vi sono ipotesi in cui la denuncia costituisce obbligo (sanzionato penalmente) per determinati delitti
	- Obbligo da parte di privati cittadini per delitti contro la personalità dello Stato per cui la legge stabilisce l'ergastolo (364)
	- quando ha ricevuto cose provenienti da reato (709)
	- abbia notizie di materie esplodenti 
	- abbia subito furto di armi o esplosivi
	- abbia avuto conoscenza di un delitto di sequestro di persona a scopo di estorsione

- Pubblici ufficiali (357) e Incaricati di pubblico servizio (358):
	- reati dei quali vengano a conoscenza sia ==nell'esercizio== delle funzioni (durante l'orario di lavoro) che ==a causa della funzione== o del servizio (ad es. anche fuori dall'orario di lavoro una persona riferisce ad un insegnante pubblico che la sua allieva subisce maltrattamenti in famiglia)

- Ufficiali e agenti di PG: tenuti ad informare il PM di ==tutti i reati== procedibili di ufficio di cui siano venuti a conoscenza, quindi anche fuori dal servizio  svolto

### Referto
Particolare forma di denuncia alla quale è tenuto colui che, nell'esercizio di una professione sanitaria, ah prestato la propria assistenza o opera in casi che possono presentare i caratteri di un delitto procedibile d'ufficio (365 cpp)
- Il soggetto obbligato deve far ervenire il referto entro 48 h (se vi è pericolo nel ritardo immediatamente) al PM o alla PG (334 cpp). 
- ==L'obbligo viene meno quando il referto esporrebbe la persona assistita a procedimento penale (365 c. 2 cp)==. Occorre operare una summa divisio tra medico privato e pubblico
	- Medico privato: obbligo di referto laddove assista la persona offesa dal reato. Viceversa l'obbligo non scatta se presta soccorso al responsabile del reato (bilanciamento tra interesse alla repressione dei reati e diritto alla salute, 32 Cost.)
	- Medico pubblico: egli assume la qualifica assorbente di incaricato di pubblico servizio, quindi la norma da applicare non è più l'art. 365 cp, ma l'art. 362 cp con conseguente obbligatorietà di denuncia-referto tutte le volte in cui a causa delle sue funzioni abbia avuto conoscenza di un reato procedibile d'ufficio.

### Denuncia anonima
Delle denunce anonime di regola ==non può essere fatto alcun uso== salvo che esse stesse costituiscano corpo del reato o provengano comunque dall'imputato (333 c. 3 cpp). Le eccezioni sono le medesime previste per il documento anonimo.

E' anonima la denuncia (orale o scritta) la cui paternità non può essere attribuita ad alcuna fonte individuata o individuabile. Pertanto, è anonima anche la denuncia apocrifa, cioè con firma falsa, illeggibile o dissimulata.

Il codice tratta della denuncia anonima quale fonte di informazioni all'interno delle indagini, mentre il valore probatorio del documento anonimo è regolato tra i mezzi di prova.

Poiché non può esserne fatto "alcun uso", la denuncia anonima non può integrare notizia di reato, con tutte le conseguenze relative. 
- Non può essere posta quale base probatoria per provvedimenti coercitivi, come perquisizioni, sequestri o intercettazioni. 
- Non obbliga la PG a inserirla nell'informativa (347) che richiede una notizia di reato basata quantomeno su indizi
- La PG deve comunque trasmettere la denuncia anonima al PM, che deve inserirla nel registro notizie anonime (108 disp. att.); essa sarà distrutta dopo 5 anni 
- Si ritiene comunemente che la notizia anonima possa costituire uno stimolo per investigazioni condotte al fine di "prendere notizia dei reati", che costituisce uno dei doveri del PM e della PG (330). Sarò il frutto di tali indagini ad essere utilizzabile nel procedimento penale.

Casi eccezionali di uso delle denunce anonime. Sono le medesime eccezioni che il codice prevede per il documento anonimo:
- Come corpo di reato (es. una denuncia anonima calunniosa è utilizzabile prova nel procedimento a carico dell'autore del delitto di calunnia, ma non in quel procedimento che sia stato aperto ad altri fini nei confronti del calunniato)
- Se la denuncia anonima proviene dall'imputato, nel senso che questi ne sia venuto "comunque" in possesso ed egli l'abbia prodotta nel procedimento. Ovviamente, se si scopre che l'imputato ne è l'autore, la denuncia cessa di essere anonima e deve essere acquisita anche d'ufficio ai sensi dell'art. 237 cpc


### Obbligo di informare il PM (347)
Per la PG, una volta ricevuta la notizia di reato, scatta l'obbligo di informare il PM.
L'informativa è la fonte da cui il PM attinge la notizia di reato; deve contenere:
elementi essenziali del fatto
altri elementi di prova e attività compiute
giorno e ora in cui la notizia è stata acquisita

Da ciò si ricava che la PG deve trasmettere una notizia di reato non "muta" dal punto di vista significativo, bensì "significativa", cioè quando è stato raccolto l'elemento di prova di un illecito penale.

**Termini per la trasmissione dell'informativa** variano a seconda di varie situazioni previste dall'art. 347 cpc: di regola il codice pone l'obbligo di riferire la notizia senza ritardo e per iscritto al PM. Sono previste delle eccezioni:
- l'informativa deve essere data immediatamente anche in forma orale quando sussistono ragioni di urgenza o si tratta di delitti gravi o criminalità organizzata. Ancora, il termine è di 48h nel caso in cui la PG abbia compiuto atti per i quali è prevista l'assistenza del difensore dell'indagato (347 c.2-bis)
- L'avvenuto arresto in flagranza impone alla PG l'obbligo di informare immediatamente il PM (386 c. 1)
- La l. codice rosso ha aggiunto l'obbligo di riferire immediatamente, anche in forma orale le notizie dei reati di violenza alla persona previsti dal nuovo 347 c. 3
