![[IMG_4753.jpeg]]

Il codice prevede 3 ipotesi nelle quali può essere modificata la misura cautelare applicata (299): 1) revoca, 2) sostituzione in melius; 3) sostituzione in peius

1) Revoca: deve essere immediatamente disposta quando si accerti che le condizioni generali di applicabilità (273) risultano mancanti anche per fatti sopravvenuti (es. gli indizi non risultano essere gravi) o quando si accerti che siano venute meno completamente le esigenze cautelari (274)
2) **Sostituzione in melius**: quando le esigenze risultano essere attenuate o quando la misura non appare più proporzionata all'entità del fatto o alla sanzione che si ritiene possa essere inflitta (299 c. 2). 
> Resta comunque un ostacolo al potere discrezionale di valutazione del giudice quando permangono gravi indizi di commissione di uno dei delitti previsti dall'art. 275 c. 3 (delitti gravi per cui è posta la presunzione di esistenza di almeno una esigenza cautelare e di adeguatezza della custodia in carcere - in particolar modo quando pongono la presunzione assoluta di adeguatezza della carcerazione cautelare)


### Procedimento per la revoca e sostituzione in melius
- ==Di regola==, sia la revoca che la sostituzione in meglio possono essere disposte dal giudice ==a richiesta dell'imputato o del PM== (299 c. 3); ==eccezionalmente possono essere concesse anche d'ufficio nel corso dell'interrogatorio di garanzia, oppure in udienza== (sia udienza preliminare che giudizio) o in situazioni ad essa equiparate (ad es. in sede di incidente probatorio o di proroga dei termini per le indagini). L'iniziativa d'ufficio si giustifica in ragione del fatto che la libertà personale è un diritto non disponibile ai sensi dell'art. 13 Cost.
- Prima di emanare il provvedimento il ==giudice deve sentire il PM== (299 c. 3-bis), la cui audizione è dovuta ad un principio generale nel nostro sistema. Se non è presente in udienza, il PM deve essere avvisato ed ha due giorni per far eventualmente conoscere il suo parere al giudice, che non è vincolante.
- Il giudice può disporre l'interrogatorio dell'indagato prima di decidere sulla revoca o sostituzione della misura. L'interrogatorio diventa obbligatorio se l'istanza è fondata su elementi nuovi o diversi rispetto a quelli già valutati
- Avvisi alla p.o. in caso di revoca della misura cautelare o sostituzione in melius (delitti commessi con violenza alla persona): la parte che in una sede diversa dall'interrogatorio di garanzia chiede la revoca o sostituzione in melius di determinate misure cautelari deve contestualmente notificare la richiesta a pena di inammissibilità presso il difensore della persona offesa o, in mancanza alla p.o. a condizione che essa abbia dichiarato o elemtto domicilio (SU 2022). La persona offesa e il suo difensore possono nei due giorni successivi alla notifica presentare memorie ai sensi dell'art. 121 cpp. 
	- Il provvedimento del giudice con cui è disposta revoca o sostituzione devono essere immediatamente comunicati a cura della PG al difensore della p.o. o in mancanza di questo alla persona offesa, oltre che ai servizi sociali (c. 2-bis)
	- Ulteriori avvisi all'offeso in caso di scarcerazione, evasione o situazioni analoghe (90-ter): sono comunicati all'offeso soltanto se ne ha fatto richiesta ulteriori avvisi relativi a fatti che comportano la libertà dell'indagato.
- L'art. 299 c. 2-quater prevede la possibilità di disporre misure di vigilanza dinamiche nei procedimenti per delitti di violenza domestica o di genere (362 c. 1-ter): l'estinzione delle misure coercitive sono comunicate al prefetto che può adottare a tutela della persona offesa misure di prevenzione (c.d. di vigilanza dinamica) a carico dell'indiziato

![[IMG_4754.jpeg]]


**Sostituzione in peius** della misura cautelare: può essere disposta dal giudice soltanto su richiesta del PM, quando le esigenze cautelari risultano aggravate, sia quando l'imputato ha trasgredito le prescrizioni che concernono la misura (276). In questi casi, il Giudice, su richiesta del PM sostituisce la misura applicata con altra più grave o ne dispone l'applicazione con modalità più gravose o applica congiuntamente altra misura coercitiva o interdittiva. 
Il procedimento applicativo segue cadenze diverse da quello di revoca o sostituzione in melius: si tratta di un procedimento segreto, perché la nuova misura può essere disposta "a sorpresa", come previsto per la prima applicazione della misura cautelare
