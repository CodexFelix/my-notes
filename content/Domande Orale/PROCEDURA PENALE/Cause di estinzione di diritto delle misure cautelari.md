Le misure cautelari personali si estinguono in due modi differenti:
1) In seguito a **provvedimento del giudice** (ope iudicis), che accerta il modificarsi dei presupposti applicativi: tale evenienza si verifica nelle ipotesi di sostituzione e revoca delle misure cautelari
2) **Di diritto** per perdita di efficacia dovuta al verificarsi di determinati eventi previsti dalla legge.
![[IMG_4762.jpeg]]

Ipotesi di estinzione di diritto:
- Provvedimento (decreto o ordinanza di archiviazione o sentenza di non luogo a procedere o proscioglimento) che esclude l'addebito
- Decorso del termine massimo di durata della singola misura cautelare prima della definizione del procedimento (303-308)
- Misura disposta per esigenze probatorie non rinnovata entro il termine fissato dal giudice con il provvedimento (301)
- Mancato interrogatorio di garanzia dopo che è stata disposta una misura cautelare coercitiva o interdittiva (302)
- Misura disposta da giudice dichiaratosi incompetente non confermata dal giudice competente entro 20 gg (art. 27)
- quando a seguito di condanna la pena irrogata è stata dichiarata estinta o condizionalmente sospesa (300 c 3)
- quando a seguito di condanna la pena irrogata è inferiore o uguale alla custodia cautelare già subita (300 c. 4)

**Procedimento** (306)
Quando accerta la caducazione automatica della misura cautelare per uno dei motivi appena elencati, il giudice adotta i provvedimenti necessari per l'immediata cessazione della misura stessa e, se si tratta di custodia cautelare, dispone l'immediata liberazione della persona interessata se non detenuta per altra causa.


### Termini di durata massima delle misure cautelari personali
Una delle cause di estinzione delle misure cautelari è la decorrenza del termine di durata massima. Ove venga superato, il giudice deve disporre la cessazione degli effetti (se si tratta di misura obbligatoria o interdittiva) o la liberazione (se si tratta di misura custodiale e salvo che l'indagato non sia detenuto per altra causa)

Il termine massimo è posto allo scopo di attuare due garanzie costituzionali:
- l'art. 13 c. 5 Cost., secondo cui la legge deve stabilire i limiti massimi della carcerazione preventiva
- 27 c. 2 Cost.: la presunzione di innocenza vieta di anticipare la sanzione penale prima della condanna definitiva. La decorrenza del termine serve ad evitare che nell'applicazione pratica venga stravolta la funzione cautelare delle misure coercitive.

Il codice prevede un sistema molto articolato, basato su vari tipi di termini, con cause di sospensione degli stessi e con varie proroghe.
- I termini massimi di custodia cautelare coprono il periodo di tempo che va dall'esecuzione della misura coercitiva o dal fermo o dall'arresto (297) fino a quando la sentenza di condanna è diventata irrevocabile (648 cpp). Soltanto da quel momento inizia l'esecuzione della sanzione
- I **termini intermedi** indicano la durata per ciascuna fase (o grado) del procedimento: hanno la caratteristica di essere autonomi tra loro, cioè operano soltanto in quella determinata fase (o grado) del procedimento. Una volta conclusa la fase anteriore inizia a decorrere il successivo termine intermedio, anche se il periodo di tempo precedente non è stato utilizzato per intero
- **Termini complessivi**: indicano il limite totale di durata di una misura cautelare, che prescinde dalla durata dei singoli termini intermedi (303 c. 4) entro tale termine deve infatti intervenire la sentenza irrevocabile di condanna, pena il venir meno della misura disposta. Per i delitti più gravi il termine è di 6 anni e comprende eventuali proroghe concesse ai sensi dell'art. 305.
- **Termini finali di fase** (massimo dei massimi). Sono definiti i termini della durata della misura quando intervenga una causa di sospensione dei termini intermedi (es. legittimo impedimento dell'imputato o del suo difensore); la sospensione non può protrarsi a tempo indeterminato. Per questo motivo, l'art. 304 c. 6 prevede che la durata della custodia non possa superare il doppio dei termini intermedi o il termine complessivo aumentato della metà (per i reati più gravi 9 anni 6+1/2=9)
	- Vi è un termine sussidiario, che opera solo se più favorevole rispetto ai termini finali, pari ai due terzi del massimo della pena temporanea prevista per il reato contestato o ritenuto in sentenza; a tal fine, la pena dell'ergastolo è equiparata alla pena massima temporanea (30 anni; art. 304 c. 6) 

**Estinzione della custodia**: ove la custodia superi i termini massimi previsti dal codice, la stessa si estingue di diritto e l'imputato deve essere liberato immediatamente (306)
(307) Il giudice dispone altre misure di cui ricorrano i presupposti solo se sussistono le ragioni che avevano determinato la custodia cautelare
La custodia è ripristinata (302 c. 2): se l'imputato ha trasgredito le prescrizioni della nuova misura cautelare (307 c. 2 lett. A) o se è stata emessa sentenza di condanna in primo o secondo grado e vi è pericolo di fuga (B)

![[IMG_4763.jpeg]]
![[IMG_4764.jpeg]]


**Termini di durata delle misure diverse dalla custodia cautelare**: 
- le misure obbligatorie (divieto di espatrio, obbligo di presentarsi alla polizia, obbligo di dimora) sono vincolate a termini intermedi e complessivi pari al doppio di quanto previsto per la custodia cautelare (308)
- Le misure interdittiv di regola non possono avere durata superiore a 12 mesi e perdono efficacia quando è decorso il termine fissato dal giudice nell'ordinanza (308 c. 2). Qualora siano state disposte per esigenze probatorie, il giudice può ordinarne la rinnovazione con il limite massimo di 12 mesi



#### Regressione del procedimento e termini di custodia cautelare
L'art. 303 c. 2 stabilisce che in tale ipotesi i termini intermedi decorrono di nuovo relativamente a ciascuno stato e grado del procedimento dalla data del provvedimento che dispone il regresso.
Occorre determinare quale sia il termine ultimo che non può essere superato neppure in caso di regresso e nuovo decorso del termine intermedio, pena la scarcerazione automatica del detenuto.
- A seguito di contrasti tra Cassazione e Corte costituzionale, la soluzione individuata è che il termine ultimo è quello ==finale intermedio relativo alla fase cui il processo è regredito== (304 c. 6)
- Occorre tenere conto di tutti i periodi di custodia cautelare "comunque" sofferti nel corso del procedimento, dunque anche anteriormente alla regressione (C. Cost. 299/2005, che ha dichiarato incostituzionale l'art. 303 c. 2 nella parte in cui non prevede tale disciplina). La Corte costituzionale ha scelto un'interpretazione palesemente ispirata al favor libertatis, affermando che le limitazioni della libertà connesse alle vicende processuali devono rispettare il principio di proporzionalità, posto che contrasterebbe con il giusto equilibrio tra esigenze del processo e tutela della libertà una disciplina della detenzione cautelare priva di limiti di durata.

Un esempio può meglio chiarire la questioni:
- Persona che ha trascorso già 10 mesi in custodia cautelare durante le Indagini Preliminari per il reato di omicidio
- Viene disposto RAG e dopo sei mesi dall'inizio della fase del dibattimento viene dichiarata la nullità assoluta della RAG e il procedimento regredisce alla fase delle IP.
- In tal caso inizia a decorrere nuovamente il termine di fase delle indagini preliminari (pari a 1 anno), ma ==resta comunque operativo il termine intermedio finale (pari a 2 anni) nel cui computo si deve tener conto di tutta la custodia cautelare patita dall'imputato anche nelle precedenti fasi del processo== (quindi 10 mesi durante le indagini + 6 di dibattimento= 16 mesi a fronte di 24 mesi; il termine finale intermedio scadrà decorsi 8 mesi dalla data del provvedimento che ha disposto la regressione). Ove entro tale termine non si sarà conclusa la fase delle indagini preliminari, opererà la scarcerazione automatica per superamento del termine finale intermedio pari a 2 anni.

### Contestazioni a catena (297 c 3)
![[IMG_4765.jpeg]]

Con l'espressione contestazioni a catena si allude a quelle ipotesi patologiche, in cui in tempi successivi il PM chieda ed ottenga l'emissione di più ordinanze applicative della custodia cautelare nei confronti del medesimo imputato in relazione allo stesso fatto o a fatti comunque già noti ab initio dall'autorità giudiziaria.
Tale comportamento persegue lo scopo di spostare in avanti l'inizio della decorrenza dei termini di custodia cautelare, così da prolungare la durata della misura ed aggirare i limiti stabiliti dalla legge.

L'art. 297 c. 3 prevede un'apposita disciplina in relazione a tale prassi illegittima:
- Se nei confronti di un medesimo imputato sono emesse più ordinanze che dispongono la medesima misura per uno stesso fatto anche se diversamente qualificato o circostanziato ovvero per fatti diversi commessi anteriormente alla emissione della prima ordinanza, in relazione ai quali sussiste connessione qualificata (12 lett. B e C, limitatamente ai reati commessi per eseguirne altri), i termini decorrono dal giorno in cui è stata eseguita o notificata la prima ordinanza e sono commisurati alla imputazione più grave (retrodatazione automatica)
- La norma precisa anche che ==tale disciplina "non si applica relativamente alle ordinanze per fatti non desumibili dagli atti prima del rinvio a giudizio (già) disposto per il fatto con cui sussiste il vincolo di connessione"== sopra evidenziato. La S.C. ha affermato che ricorre il presupposto dello stesso fatto (297 c. 3) anche nel caso di continenza della seconda contestazione nella prima, cioè quando la condotta contestata successivamente non coincida in tot con quella considerata nel primo provvedimento, ma ne costituisce una specificazione. 

Di conseguenza:
**Fatti diversi connessi**
1) Nel caso di emissione nei confronti di un imputato di più ordinanze che dispongono la medesima misura cautelare ==per fatti diversi, commessi anteriormente all'emissione della prima ordinanza, legati da concorso formale, da continuazione teleologica==, la retrodatazione opera indipendentemente dalla possibilità al momento dell'emissione della prima ordinanza di desumere dagli atti l'esistenza dei fatti oggetto delle ordinanze successive e, a maggior ragione, indipendentemente dalla possibilità di desumere dagli atti l'esistenza di elementi idonei a giustificare le relative misure
2) Connessione qualificata, fatti relativi a diverso procedimento, la retrodatazione opera sia nel caso in cui da un unico procedimento vengano separate le indagini concernenti taluni fatti, sia in quello in cui i procedimenti diversi riguardino autonome iniziative del PM assunte anche dopo il rinvio a giudizio per i fatti oggetto della prima ordinanza, purché riguardanti fatti che erano già emersi nel corso delle indagini
**Fatti diversi non connessi**
3) Fatti diversi tra cui non esiste connessione qualificata -> retrodatazione se al momento in cui è eseguita o notificata la prima erano desumibili dagli atti gli elementi che hanno giustificato le ordinanze successive (SU Rahulia 2005). ==La C. cost. ha confermato il principio: al fine di evitare possibili contrasti giurisprudenziali sul punto, ha dichiarato costituzionalmente illegittimo l'art. 297 c. 3 nella parte in cui non impone la retrodatazione della custodia anche in relazione a **fatti diversi non connessi**== "quando risulti che gli elementi per emettere la nuova ordinanza erano desumibili dagli atti al momento della precedente ordinanza"
4) Per fatti diversi non connessi per cui sono pendenti distinti procedimenti è ammessa la retrodatazione a condizione che i procedimenti siano in corso di fronte alla stessa autorità giudiziaria e che la separazione sia frutto di una scelta del PM.

