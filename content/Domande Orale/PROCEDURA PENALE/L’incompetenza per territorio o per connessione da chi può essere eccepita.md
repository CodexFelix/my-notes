### Conflitti di giurisdizione e competenza (28)
Dato il carattere diffuso della funzione giurisdizionale e posto che ogni organo giudicante è giudice anche della propria competenza, possono sorgere conflitti tra detti organi.

- Conflitto di giurisdizione: tra GO e giudice speciale (o tra più giudici speciali)
- Conflitto di competenza: tra giudici ordinari

- Conflitto positivo: quando due o più giudici prendono cognizione contemporaneamente del medesimo fatto attribuito alla medesima persona.
- Conflitto negativo: due o più giudici contemporaneamente rifiutano di prendere cognizione ritenendo la propria incompetenza

Conflitto può insorgere in ogni stato e grado del processo (28 cpp)
- Può essere denunciato dal PM presso uno dei giudici in conflitto o dalle parti private(30 c. 2), ma anche rilevato d'ufficio da uno dei giudici (30 c. 1)
 - L'ordinanza che rileva l'esistenza del conflitto è trasmessa alla Cassazione con copia degli atti necessari alla decisione. Occorre ricordare che né la denuncia, né  l'ordinanza hanno effetto sospensivo sui procedimenti in corso (30 c. 3).

(32) La Corte di Cassazione decide in camera di consiglio (127) con sentenza con cui indica qual è il giudice competente a procedere (32). La decisione della Corte è vincolante, salvo che risultino nuovi fatti che determinano la competenza di un giudice superiore (25)

### Dichiarazione di incompetenza
L'inosservanza delle disposizioni che regolano la competenza comporta che il giudice dichiari la propria competenza.

Diversi sono i ==termini entro cui il giudice può rilevare il difetto di competenza== (maggior rigore per incompetenza x materi, più blandi negli altri casi)
- Incompetenza **per materia**: 
	- se "per difetto" (sta procedendo un giudice inferiore es. tribunale in luogo della corte d'assise), rilevabile fino a quando non si è pervenuti ad una sentenza irrevocabile (21 cpp)
	- se "per eccesso" può essere rilevata anche d'ufficio, ma non oltre le questioni preliminari prima della dichiarazione di apertura del dibattimento (491 cpp) Inoltre, se il giudice di primo grado, errando, avesse ritenuto di essere competente, la Corte d'appello che accerti l'incompetenza "per eccesso", deve decidere nel merito (24 c. 2)
- **Per territorio**: è eccepibile dalle parti, ma è rilevabile dal giudice fino alla chiusura della discussione finale dell'udienza preliminare. Quando l'udienza medesima non ha luogo l'incompetenza per territorio deve essere eccepita o rilevata nel corso delle questioni preliminari in dibattimento (21 c. 2)
- Incompetenza **per connessione** (inosservanza delle regole previste dagli artt. 15 e 16): deve essere rilevata o eccepita, a pena di decadenza, entro gli stessi termini previsti per l'incompetenza per territorio (21 c. 3: prima della conclusione dell'Udienza preliminare o, se questa non ha luogo, nel corso delle questioni preliminari al dibattimento). Questo regime trova applicazione anche quando la connessione incida sulla competenza per materia (15), ad es. quando in pendenza di due procedimenti connessi, uno di competenza del tribunale, l'altro di competenza della corte d'assise, la competenza per connessione sia erroneamente devoluta al tribunale anziché alla corte d'assise.

**Declaratoria di incompetenza** (22): la pronuncia del giudice che dichiara l'incompetenza presenta alcune particolarità:
- ==Nel corso delle indagini preliminari, il giudice dichiara l'incompetenza con ordinanza== e si limita a restituire gli atti al PM che in quel momento sta conducendo le indagini. L'ordinanza produce effetti limitatamente al provvedimento richiesto (22 c. 2) e non impedisce al PM di svolgere le indagini; vi è la possibilità che nuovi elementi di prova dimostrino la fondatezza della sua asserzione circa la competenza del giudice.
	- Ciò in ragione del circoscritto intervento del giudice, limitato ai provvedimenti di giurisdizione incidentale cui è sollecitato
	- Assume le forme dell'ordinanza non impugnabile ed ha efficacia solo riguardo al provvedimento incidentale richiesto dal PM, non ha efficacia nei confronti dell'intero procedimento e non pregiudica la prosecuzione delle indagini da parte del PM, né preclude una diversa valutazione della competenza 
	- L'ordinanza dichiarativa di incompetenza è normalmente inoppugnabile (SU 2014), ma in quanto rigetti anche implicitamente una misura cautelare, può essere appellata davanti al tribunale
	- Il provvedimento del GIP proprio in quanto limitato alla decisione sul singolo atto richiesto ed esaurendo immediatamente i suoi effetti, non può mai dare luogo ad un conflitto negativo di competenza; il PM inoltre non è obbligato a trasmettere gli atti al corrispondente ufficio presso il giudice indicato come competente, e resta titolare dell'indagine
- ==Dopo la chiusura delle indagini, il giudice dichiara l'incompetenza con sentenza== e trasmette gli atti al PM presso il giudice competente (22 c 3)
	- in questo caso il giudice si spoglia del processo con provvedimento che può essere rimosso solo a seguito della proposizione di conflitto di competenza

Incompetenza dichiarata nel dibattimento di primo grado (23):
- Se nel dibattimento di primo grado il giudice ritiene che il processo appartiene alla competenza di altro giudice, dichiara con sentenza la propria incompetenza per qualsiasi causa e ordina la trasmissione degli atti al giudice competente
	- Se il reato appartiene alla cognizione di un giudice di competenza inferiore, l'incompetenza è rilevata o eccepita, a pena di decadenza, entro il termine stabilito dall'art. 491 c. 1 (questioni preliminari all'apertura del dibattimento). Il giudice, se ritiene la propria incompetenza, provvede a norma del c. 1

Decisione del Giudice d'appello sulla competenza (24):
- Il giudice d'appello pronuncia sentenza di annullamento e ordina la trasmissione degli atti al giudice di primo grado competente quando riconosce che il giudice di primo grado era incompetente per materia a norma dell'art. 23 c. 1, ovvero per territorio o connessione, purché in tali ultime ipotesi l'incompetenza sia stata eccepita a norma dell'art. 21 e l'eccezione sia stata riproposta nei motivi di appello
-  negli altri casi il giudice di appello pronuncia nel merito, salvo che si tratti di decisione inappellabile.


Rinvio pregiudiziale in cassazione sull'eccezione di incompetenza per territorio (24-bis cpp): la riforma Cartabia (150/2022) ha previsto che il giudice chiamato a decidere una questione concernente la competenza per territorio possa, anche su istanza di parte, rimettere la decisione alla corte di cassazione, che provvede in camera di consiglio partecipata. 
Si tratta di una questione pregiudiziale che ha un effetto preclusivo, perché la parte che ha eccepito l'incompetenza per territorio senza chiedere contestualmente la rimessione della decisione alla cassazione, non può più riproporre l'eccezione nel corso del procedimento.


### Efficacia degli atti e delle misure disposte da giudice incompetente
Identica la normativa sull'==efficacia degli atti che siano stati compiuti dal giudice incompetente==:
- Prove acquisite restano efficaci (26 cpp)
	- le dichiarazioni rese al giudice incompetente per materia, se ancora ripetibili, diventano utilizzabili in giudizio soltanto con il meccanismo delle contestazioni probatorie (500 e 503)
- ==Misure cautelari già disposte conservano efficacia provvisoria limitata a venti giorni dalla ordinanza che dichiara l'incompetenza== e trasmette gli atti; entro tale termine il giudice competente deve disporre, se lo ritiene necessario, una nuova misura cautelare (27 cpp)
	- N.B. L'art. 27 cpp presuppone una **pronuncia giurisdizionale declinatoria dell'incompetenza** e non trova pertanto applicazione nell'ipotesi di trasmissione degli atti ad altro ufficio del PM disposta dal PM durante le indagini preliminari ai sensi dell'art. 54 cpp. Al riguardo la Consulta 262/1991 ha dichiarato infondata la q.l.c. dell'art. 27 cpp nella parte in cui non prevede anche per questa ipotesi la necessità di rinnovare la misura cautelare


### Inosservanza delle disposizioni sulla composizione collegiale o monocratica del tribunale
Il legislatore ==ha escluso che eventuali norme sulla corretta composizione del tribunale possano incidere sulla capacità dell'organo giudicante== (33 c. 3). 
E' evidente che si sono voluti configurare i rapporti tra le due articolazioni come un modulo organizzativo interno all'ufficio giudiziario.
Il legislatore vuole che il problema non sia considerato una questione di competenza; esso deve attenere alla cognizione del giudice (quindi questione di forma o di rito)

L'art. 33-nonies afferma che l'inosservanza delle disposizioni sulla composizione collegiale o monocratica del tribunale non determina l'invalidità degli atti del procedimento, né l'inutilizzabilità delle prove già acquisite.

