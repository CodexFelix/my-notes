Causa di invalidità che impedisce al giudice di esaminare nel merito una richiesta avanzata da una parte effettiva o potenziale del procedimento, quando la richiesta non ha i requisiti stabiliti dalla legge a pena di inammissibilità.

Esempi: 
- 591 c. 1 lett. C: inosservanza del termine entro cui deve essere compiuto l'atto di impugnazione
- Contenuto dell'atto (78 c. 1 per la dichiarazione di costituzione di parte civile)
- Aspetti formali dell'atto (122 inosservanza forme della procura speciale)
- Legittimazione a compiere l'atto (41 cpp ricusazione proposta da soggetto non legittimato)


**Regime**: l'inammissibilità è rilevata dal giudice su eccezione di parte o anche d'ufficio; quando la rileva, il giudice dichiara l'inammissibilità della domanda (con ordinanza o sentenza) e non decide sul merito della stessa.
Il codice non stabilisce in via generale un termine entro cui la domanda deve essere dichiarata inammissibile. Perciò di regola il giudice può rilevare anche d'ufficio l'inammissibilità fino a che la sentenza sia divenuta irrevocabile, salvo che non sia previsto un termine espresso anteriore (es. 81 cpp per la dichiarazione di inammissibilità di costituzione della parte civile fino a quando non sia dichiarato aperto il dibattimento di primo grado)

