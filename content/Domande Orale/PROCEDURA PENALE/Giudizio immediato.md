---
Libro 6 Titolo IV - Procedimenti speciali: Libro VI (procedimenti speciali) Titolo 4 (giudizio immediato)
---

Si caratterizza per ==eliminare l'udienza preliminare==; pertanto dalle indagini preliminari si transita direttamente all'udienza dibattimentale.

Sotto la stessa denominazione sono racchiusi due procedimenti assai diversi:
- giudizio immediato chiesto dal PM (453 c 1 cpp)
- giudizio immediato chiesto dall'imputato (453 c 3)

La semplificazione apportata dal giudizio immediato non è indolore, bensì comporta il sacrificio del diritto al controllo giurisdizionale sulla necessità di rinvio a giudizio

### Giudizio immediato richiesto dall'imputato
L'imputato può rinunciare alla garanzia dell'udienza preliminare e richiedere il giudizio immediato soltanto dopo che il PM ha formulato l'imputazione ed il giudice ha fissato l'udienza preliminare. (di conseguenza il difensore dell'imputato ha già avuto la possibilità di prendere visione del fascicolo d'indagine ex art. 415-bis)

La richiesta di giudizio immediato ==va presentata nella cancelleria del giudice almeno tre giorni prima dell'udienza preliminare== e deve essere notificata a PM e po.
Di fronte alla richiesta di immediato formulata dall'imputato il ==giudice è obbligato a disporre il giudizio immediato== (419 c 6)

Con la richiesta di giudizio immediato l'imputato ==perde la possibilità di ottenere il rito abbreviato o il patteggiamento== (458 c. 3 e 446 c 1). 

>La scelta dell'imputato di rinunciare alla garanzia dell'udienza preliminare è libera ed insindacabile e può essere determinata da varie ragioni: può darsi ad es. che l'imputato non voglia scoprire in anticipo la strategia difensiva oppure, ritenendo molto probabile il proscioglimento preferisca passare subito all'udienza pubblica per motivi di immagine o per ottenere l'effetto preclusivo del giudicato.


### Giudizio immediato chiesto dal PM
In base al testo originario del codice, il PM poteva chiedere l'immediato qualora la prova fosse apparsa evidente. L'iniziativa era quindi lasciata ad una valutazione ampiamente discrezionale della pubblica accusa.

Il dl sulla sicurezza pubblica (92/2008) da un lato ha reso ==obbligatoria la richiesta di immediato== ==nell'ipotesi di evidenza della prova==, dall'altro ha introdotto un nuovo caso di giudizio immediato qualora l'imputato si trovi in stato di ==custodia cautelare== (quest'ultima tipologia preordinata ad assicurare tempi rapidi di svolgimento ai processi nei quali l'imputato si trovi in stato di detenzione). L'accelerazione mira ad evitare la scarcerazione automatica per decorrenza dei termini di custodia cautelare.
- Il ==PM è esentato dal dovere di chiedere il rito immediato quando ciò possa pregiudicare gravemente le indagini==; ad esempio quando il deposito di atti nei confronti di un indagato possa compromettere la segretezza di inchieste relative a procedimenti collegati
- La Rif. Cartabia (dlgs 150/22) ha precisato alcuni aspetti non chiariti dalla riforma Orlando e ha trasposto in norme di legge i principi elaborati dalla giurisprudenza: ad es., dopo che è stato emesso il decreto di giudizio immediato, l'art. 458 c. 2-bis ha consentito all'imputato la facoltà di introdurre la richiesta di altro rito in caso di rigetto di quella presentata in via principale, così superando lo sbarramento del termine perentorio dei 15 giorni (456 c. 2 e 457 c. 1)


1. Ipotesi tradizionale (==brevità indagini ed evidenza della prova di reità==) ex 453 c. 1:
	- prova appare evidente (in base alla nuova regola di giudizio introdotta da Cartabia, sono stati acquisiti elementi che consentono di formulare una ragionevole previsione di condanna)
	- persona sottoposta alle indagini sia stata interrogata sui fatti dai quali emerge l'evidenza della prova o comunque sia stata invitata a rendere interrogatorio (ex art. 375 c. 3) e la stessa abbia omesso di comparire, sempre che non sia stato addotto un legittimo impedimento e che non si tratti di persona irreperibile (453 c 1). La giurisprudenza ritiene che il requisito de quo sia rispettato quando il GIP ha proceduto ad interrogatorio in sede di convalida dell'arresto in flagranza, alla condizione che siano stati correttamente contestati i fatti addebitati e gli elementi di prova a carico
	- che non siano decorsi più di 90 gg dall'iscrizione della notizia di reato nel registro del 335 cpp (art. 454)
2. Giudizio immediato "custodiale" (dl sicurezza 2008): il PM deve chiedere il giudizio immediato per il reato per il quale la ==custodia cautelare ha acquisito un determinato grado di stabilità==, dovuto alla conferma del tribunale della libertà o mancata proposizione della richiesta di riesame. Proprio la sussistenza dei gravi indizi di reità alla base della misura custodiale rende superfluo quel controllo di fondatezza sull'accusa che si svolge nell'udienza preliminare. Ai fini della richiesta di giudizio immediato non è imposto il requisito temporale della brevità delle indagini: il legislatore ha consentito che possano svolgersi indagini fino a 180 gg dall'esecuzione della misura (anche fuori dai termini del 454 c 1). 
   Il PM deve chiedere al GIP il rito immediato se concorrono i seguenti presupposti (453 c. 1-bis):
	   - che al momento della richiesta l'indagato sia in ==custodia cautelare== (cioè in carcere, arresto domiciliare o in ricovero in casa di cura) per il medesimo reato per cui è chiesto l'immediato
	   - che il provvedimento custodiale abbia raggiunto un determinato ==grado di stabilità== (confermato dalla decisione di. riesame ex art 309 o dal decorso dei termini per la proposizione di tale rimedio)
	   - che ==non siano decorsi 180 gg dall'esecuzione della misura== (non quindi dall'iscrizione nel registro notizie ex art. 335 cpp)
	   - permanere della valutazione dei gravi indizi nel procedimento incidentale de libertate: lo stato di custodia cautelare, che deve essere presente al momento della richiesta di immediato, potrebbe venir meno al momento in cui il giudice decide sulla richiesta: è irrilevante a tal fine che la custodia sia stata revocata per sopravvenuta attenuazione o insussistenza delle esigenze cautelari. Viceversa, ==il GIP deve rigettare la richiesta di immediato se l'ordinanza che ha disposto la custodia cautelare è stata revocata o annullata per sopravvenuta insussistenza dei gravi indizi di colpevolezza (455 c. 1-bis)==
3. Il controllo operato dal giudice sulla richiesta (455): il GIP dopo aver esaminato gli atti contenuti nel fascicolo, se non ritiene sussistenti i requisiti indicati nel 453 rigetta la richiesta con decreto motivato e restituisce gli atti al PM. Altrimenti, **se ritiene sussistenti i presupposti, dispone con decreto il rito immediato** e provvede a formare il fascicolo per il dibattimento (457 cpp)
	- ==il decreto di rito immediato, non motivato, è comunicato al PM e notificato all'imputato e alla persona offesa almeno 30 gg prima della data fissata per il giudizio== (456 c. 3). Entro lo stesso termine al difensore dell'imputato è notificato avviso della data fissata per il giudizio. Il decreto contiene altresì l'avviso che l'imputato, non comparendo, sarà giudicato in assenza (e della possibilità di accedere ai programmi di giustizia riparativa). Ai sensi dell'art. 139 disp. att., le parti e i difensori hanno facoltà di prendere visione ed estrarre copia nella cancelleria del GIP del fascicolo trasmesso dal PM con richiesta di giudizio immediato
	- ==Avviso della possibilità di chiedere un rito alternativo al dibattimento==: l' imputato può. chiedere il giudizio abbreviato o l'applicazione della pena su richiesta o la sospensione del procedimento con messa alla prova. Il termine di ==15 gg per la richiesta di rito semplificato== decorre dalla ultima notificazione intervenuta tra quelle concernente il decreto comunicato all'imputato e quella concernente l'avviso al difensore della data fissata per il giudizio immediato (così C. Cost. 120/2002 ha dichiarato illegittimo l'art. 458 cpp nella parte in cui non prevede questa regola)
	- Se l'imputato non chiede al giudice alcun procedimenti alternativo, il GIP rimette le parti al giudice del dibattimento per la celebrazione del giudizio immediato
4. Udienza per la richiesta di rito alternativo: se invece è chiesto rito alternativo al dibattimento, il GIP fissa con decreto udienza in camera di consiglio per la valutazione della richiesta dandone avviso almeno 5 gg prima a PM, imputato e difensore della po
	- Quando la richiesta è accolta si svolge il relativo procedimento speciale, quindi il giudice emette la sentenza di applicazione della pena su richiesta, dispone il giudizio abbreviato o sospende il processo con messa alla prova
	- In caso contrario (domanda respinta) il d.lgs. 150/2022 prevede un meccanismo farraginoso, che consente all'imputato di proporre un'altra richiesta a fronte del rigetto di quella originaria (458 c. 2-bis e 2-ter e 458-bis): 
		- se nella pria richiesta l'imputato ha chiesto il patteggiamento ma il PM ha dissentito o il giudice ha rigettatto la domanda (458-bis c. 2) oppure ha presentato richiesta di abbreviato condizionato (438 c. 5) o non ha accolto la richiesta di messa alla prova, nella stessa udienza l'imputato può chiedere uno dei rimanenti riti: abbreviato semplice, applicazione della pena su richiesta, sospensione del procedimento con messa alla prova
		- Se la richiesta di rito alternativo è accolta, si svolge il relativo procedimento speciale; se non è accolta alcuna richiesta, il GIP rimette le parti al giudice del dibattimento per la celebrazione del giudizio immediato dandone comunicazione in udienza alle parti presenti o rappresentate (458 c. 2-ter)
		- L'imputato può riproporre la richiesta di abbreviato (respinta) prima dell'apertura del dibattimento o la richiesta di applicazione della pena (448 c 1) e il giudice può ammettere tale rito se ritiene illegittimo la dichiarazione di inammissibilità o ingiustificato il rigetto (438 c. 6-ter)
5. Rito abbreviato atipico dopo che è stato disposto il giudizio immediato. Il rito abbreviato chiesto dall'imputato dopo che il GIP ha disposto l'immediato è regolato da alcune norme speciali
	- vale la regola secondo cui la richiesta di abbreviato determina la sanatoria delle nullità, sempre che non siano assolute, e la non rilevabilità delle inutilizzabilità, salvo quelle derivanti da divieto probatorio (438 c. 6-bis)
	- l'art. 458 c 1 consente all'imputato di eccepire l'incompetenza per territorio insieme alla richiesta di abbreviato. Questo perché, a differenza del rito abbreviato ordinario che si svolge nell'udienza preliminare, nell'abbreviato che si innesta su immediato non vi è stato alcun previo contatto fra imputato e giudice nel quale far valere l'incompetenza
	- una volta che è stata accolta la richiesta di rito abbreviato, questo si svolge secondo le regole dell'Udienza preliminare (richiamate dal 458 c. 2)
6. **Deposito differito delle intercettazioni durante le indagini e i provvedimenti conseguenti**: 
	- Nel caso in cui, durante le indagini, il PM sia stato autorizzato dal giudice al deposito differito e, quindi, non sia avvenuta l'udienza di stralcio, ==insieme alla richiesta di giudizio immediato la pubblica accusa deve depositare l'elenco delle intercettazioni di comunicazioni o conversazioni che ritiene rilevanti== ai fini della prova.
	- Accesso agli atti depositati, tra cui rientrano le intercettazioni rilevanti: in base all'art. 89-bis c. 4 disp. att. "i difensori delle parti possono ascoltare le registrazioni (tutte quelle conferite nell'archivio digitale) con apparecchio a disposizione dell'archivio e possono ottenere copia delle registrazioni e degli atti quando acquisiti"
	- entro 15 gg dalla notifica del decreto di giudizio immediato (termine ulteriormente prorogabile di 10 gg su richiesta del difensore), ==il difensore può depositare l'elenco delle ulteriori registrazioni ritenute rilevanti== e di cui chiede copia. Sull'istanza provvede il PM con decreto motivato.
	- ==se il PM rigetta l'istanza o vi sono contestazioni== sulle indicazioni relative alle registrazioni ritenute rilevanti, ==il difensore può chiedere al giudice che si proceda nelle forme dell'udienza di stralcio== (art. 268 c. 6)
	- il deposito degli atti relativi alle intercettazioni, valutati come rilevanti dalla pubblica accusa, unito alla mancata contestazione da parte del difensore dell'imputato o all'accoglimento delle richieste difensive da parte del PM costituiscono una ==inedita forma di acquisizione delle intercettazioni che si pone come alternativa all'atto del giudice.==

