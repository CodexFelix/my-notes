Le misure cautelari reali comportano un vincolo di indisponibilità su cose mobili o immobili. 
Il codice prevede due tipi di misure reali: il sequestro preventivo e sequestro conservativo. 

Queste misure hanno come quelle personali una finalità cautelare, cioè esse tendono ad evitare che il passaggio del tempo possa pregiudicare irrimediabilmente l'efficacia pratica della sentenza irrevocabile di condanna.
- ==Il sequestro preventivo è giustificato dall'esigenza di impedire che una cosa pertinente ad un reato possa essere utilizzata per aggravare o protrarre le conseguenze== dannose dello stesso
- Il ==sequestro conservativo tende ad evitare che diminuiscano o si disperdano le garanzie patrimoniali== (beni mobili o immobili di proprietà dell'imputato o del responsabile civile) che potranno permettere successivamente al condannato di pagare le somme dovute per risarcimento del danno e spese di Giustizia.

Differenza con il [[Sequestro probatorio]]: è un mezzo di ricerca della prova, si differenzia per la finalità perseguita. Il sequestro probatorio è diretto all'acquisizione di un elemento di prova: la cosa immobile o mobile è sottratta a chi la detiene per essere acquisita al materiale probatorio in base al quale il giudice dovrà pronunciare la decisione. La finalità è direttamente collegata alla cosa in sé, senza considerazione alcuna della persona che la possiede. Infatti il sequestro probatorio può avere ad oggetto un bene dell'imputato o della persona offesa o di qualsiasi altro soggetto possessore.

A differenza delle misure cautelari personali, sequestro preventivo e conservativo sono applicabili anche nei procedimenti per qualsiasi genere di reati; quindi anche per le contravvenzioni. Pertanto sono di uso frequente.


### Sequestro conservativo (316)
Pone su di una cosa mobile o immobile un vincolo di indisponibilità che ha lo scopo di garantire il pagamento delle spese di procedimento e di ogni altra somma dovuta all'erario dello Stato
Esso mira ad evitare che nell'attesa della condanna definitiva manchino o si disperdano le garanzie patrimoniali.
>Fino al 2022 il sequestro conservativo operava anche a garanzia dell'adempimento della pena pecuniaria. La riforma Cartabia ha espunto l'ipotesi che in realtà non ha dato prova di particolare efficacia

- Il PM è legittimato a chiedere il sequestro conservativo nei confronti del solo imputato (non del responsabile civile) a garanzia del pagamento delle spese di giustizia (c. 1)
- La parte civile è legittimata a chiedere la medesima misura nei confronti dell'imputato e responsabile civile a garanzia del pagamento delle obbligazioni civili nascenti da reato (316 c. 2)
- In ogni caso il sequestro chiesto dal PM giova anche alla parte civile (316 c. 3)

Il sequestro conservativo ha la caratteristica di poter essere chiesto contro l'imputato in ogni stato e grado del "processo", non quindi prima che sia stata esercitata l'azione penale (durante le indagini preliminari). Vi è un vuoto di tutela che non sempre può essere superato con la richiesta di un provvedimento analogo al giudice civile

![[IMG_4777.jpeg]]

**Ipotesi speciale di sequestro conservativo in favore degli orfani di crimini domestici**, introdotta da L. 4/2018 (casi di omicidio del genitore commesso dal coniuge, parte di unione civile, convivente, o relazione affettiva): il PM deve accertare se le vittime di omicidio hanno lasciato figli minori o maggiorenni economicamente insufficienti e in detti casi deve chiedere al giudice il sequestro conservativo dei beni mobili o immobili dell'imputato a garanzia del risarcimento dei danni civili subiti dai figli stessi.
- Peculiarità: la richiesta può essere presentata in ogni stato e grado del procedimento, ciò in deroga alla regola che prevede tale misura cautelare solo dopo l'esercizio dell'azione penale. In secondo luogo, non è necessario che il PM motivi sul concreto pericolo di dispersione dei beni a garanzia del risarcimento del danno, in deroga a quanto previsto dal comma 2 dell'art. 316

### Sequestro preventivo (321)
In base all'art. 321, il sequestro preventivo è disposto dal giudice su richiesta del PM in presenza di una delle seguenti esigenze cautelari:
1) ==Pericolosità della cosa da sottoporre a vincolo di indisponibilità== in relazione al rapporto che la medesima ha con il fatto di reato ("quando vi è pericolo che la libera disponibilità di una cosa pertinente al reato possa aggravare o protrarre le conseguenze di esso")
2) ==Cose di cui è consentita la confisca (240)==, in ragione della pericolosità in sé della cosa. Ad es. l'arma usata per commettere un reato. In definitiva la pericolosità della cosa è stata già valutata dal legislatore che ne ha previsto la confisca obbligatoria o facoltativa. Il sequestro preventivo è finalizzato ad assicurarla al processo con un vincolo di indisponibilità.
	1) Nei procedimenti relativi a reati dei PU contro la PA il giudice deve saempre disporre il sequestro dei beni per i quali è consentita la confisca (321 c. 2-bis)
3) Al sequestro preventivo è assegnata l'ulteriore funzione di fronteggiare il pericolo che la cosa ==possa "agevolare la commissione di altri reati"== (321 c. 1). L'indicazione è molto generica e può rendere concreto il pericolo che l'autorità giudiziaria ecceda dalle sue funzioni legate ad un fatto di reato già commesso ed eserciti un'attività di mera prevenzione ante delictum o addirittura di prevenzione di futuri reati non collegati a quello commesso (praeter delictum). Queste attività, in un sistema di separazione dei poteri, dovrebbero restare di competenza dell'esecutivo, cioè degli organi che, sotto il controllo del parlamento, svolgono la funzione di prevenzione dei reati.

Procedimento: disposto dal giudice su richiesta del PM. Il giudice valuta l'esistenza dei presupposti senza sentire il possessore della cosa, che può essere tanto l'imputato quanto la p.o. o altro soggetto.

**Esecuzione del sequestro preventivo**: le modalità di esecuzione variano in relazione all'oggetto del sequestro. Sui beni mobili e sui crediti il sequestro preventivo si esegue secondo le forme prescritte dal cpc per il pignoramento presso il debitore o presso terzi in quanto applicabili; sui beni immobili o mobili registrati con la necessaria trascrizione del provvedimento presso i competenti uffici; su beni aziendali organizzati per l'esercizio di impresa, con iscrizione del provvedimento nel registro delle imprese: sulle azioni o quote sociali con relativa annotazione nei libri sociali ed iscrizione nel registro delle imprese; sugli strumenti finanziari dematerializzati (compresi titoli del debito pubblico), con la registrazione nell'apposito conto tenuto dall'intermediario

**Revoca** Il sequestro preventivo, come le altre misure cautelari è soggetto a revoca, qualora vengano meno i presupposti. Altrimenti gli effetti cessano con la pronuncia di una sentenza di proscioglimento o sentenza di non luogo a procedere, anche se suscettibili di impugnazione (323 c. 1 cpp). Allo stesso modo, gli effetti del sequestro cessano se viene pronunciata sentenza di condanna ma non viene disposta confisca (323 c. 2)
La revoca del sequestro preventivo può essere chiesta al giudice dal PM, dall'imputato o da chiunque abbia interesse. Il sequestro deve essere revocato quando sono venute meno le esigenze preventive previste dalla legge (321 c. 3). Nel corso delle indagini preliminari provvede il PM con decreto motivato, se ritiene che vada disposta la revoca; ma se intende respingere la richiesta di revoca, il PM la trasmette al giudice, cui presenta richieste specifiche nonché gli elementi su cui fonda le sue valutazioni.
- L'art. 85 disp. att. permette di collegare la cessazione di tali esigenze con l'esecuzione di specifiche prestazioni su consenso dell'interessato. In tal caso, l'autorità giudiziaria ordina la restituzione della cosa "impartendo le prescrizioni del caso e imponendo una idonea cauzione a garanzia della esecuzione delle prescrizioni nel termine stabilito"

**Durata**: 
- con la sentenza di proscioglimento o non luogo a procedere, anche se soggetta a impugnazione, il giudice ordina che le cose sequestrate siano restituite a chi ne abbia diritto (salvo occorra disporre la confisca a norma dell'art. 240 c.p.); il provvedimento è immediatamente esecutivo (323 c. 1)
- Se è pronunciata sentenza di condanna, gli effetti permangono quando è stata disposta la confisca delle cose sequestrate (323 cpp)

**Impugnazioni**: 
Contro decreto di sequestro -> riesame al tribunale del capoluogo di provincia in cui ha sede l'ufficio che ha emesso il provvedimento
Contro le ordinanze emesse dal tribunale del riesame (322-bis e 324) il PM, l'imputato e il suo difensore, la persona alla quale le cose sono state sequestrate e quella che avrebbe diritto alla loro restituzione possono proporre ricorso per cassazione per violazione di legge (325 cpp).
In base alla legge Orlando, l'art. 325 c. 3 precisa che dell'art. 311 si applicheranno non soltanto le disposizioni dei commi 3 e 4, bensì anche quella del c. 5. In particolare la Cassazione dovrà decidere entro 30 gg dalla ricezione degli atti e dovrà osservare il procedimento in camera di consiglio (127). Si tratta di un passo importante che valorizza il contraddittorio nell'impugnazione delle misure cautelari reali prendendo atto dell'afflittività che esse possono raggiungere in concreto.

![[IMG_4778.jpeg]]