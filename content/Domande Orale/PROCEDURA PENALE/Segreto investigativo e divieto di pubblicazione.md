### Atti conoscibili dall'indagato
Il codice ha operato un bilanciamento tra le contrapposte esigenze della protezione della società e della difesa dell'indagato. Alla regola della segretezza sono state poste vare deroghe in favore della difesa:

**Atti garantiti**, ==cui il difensore ha diritto di assistere previo avviso che deve essergli dato almeno 24 ore prima del compimento dell'atto stesso==
- **interrogatorio, ispezione, individuazione** di persone e **confronti** ai quali deve partecipare l'indagato (364 c. 1)
- **ispezione** alla quale non deve partecipare l'indagato (364 c. 3)

==Urgenza (mancato rispetto 24h)== Quando vi è fondato motivo di ritenere che il ritardo nel compimento di uno degli atti menzionati possa pregiudicare la ricerca o l'assicurazione delle fonti di prova, il PM può compiere l'atto prima del termine, ma deve comunque dare tempestivamente avviso al difensore d'ufficio o a quello di fiducia. 
L'avviso può essere omesso quando il PM procede ad ispezione e vi è fondato motivo di ritenere che le tracce o gli altri effetti materiali del reato possano venire alterati; è salva, in ogni caso, la facoltà del difensore di intervenire (364 c. 5).
- Accertamento tecnico non ripetibile disposto dal PM su "persone, cose o luoghi il cui stato è soggetto a modificazione" (360) o la cui modificazione è determinata dall'accertamento stesso

La facoltà di assistere ad alcuni atti di indagine (facoltà spettante al difensore) è concessa prevalentemente al fine di tutelare l'indagato (se presente) e di assicurare comunque la regolarità dell'atto stesso: la garanzia assicura quello che viene definito "contraddittorio debole". Infatti quando assiste agli atti di indagine, il suo intervento è limitato: "può presentare al PM richieste, osservazioni e riserve delle quali è fatta menzione nel verbale (364 c.7)". Non si tratta di quel contraddittorio nella formazione della prova previsto dall'art. 111 c. 4 Cost.

**Atti a sorpresa**, cui il difensore ha facoltà di assistere senza tuttavia avere diritto al preavviso:
- perquisizioni e sequestri; atti per loro natura non ripetibili fin dall'origine (365 cpp)

**Deposito**: Sia degli atti garantiti che a sorpresa è previsto il deposito del verbale, a prescindere dal fatto che il difensore abbia partecipato o meno all'atto (366). 
Il deposito avviene presso la segreteria del PM entro il terzo giorno successivo al compimento dell'atto, con facoltà per il difensore di esaminare il verbale ed estrarne copia nei 5 gg successivi.
Quando non è stato dato avviso del compimento dell'atto, al difensore è immediatamente notificato l'avviso di deposito. Ove sia stato eseguito un sequestro, il difensore ha facoltà di esaminare le cose sequestrate nel luogo in cui esse si trovano e di estrarne copia se si tratta di documenti (366 c. 1).

**Informazione di garanzia (369)**: Quando il PM ritiene di compiere un atto garantito, egli ha l'obbligo di inviare all'indagato ed alla p.o. l'informazione di garanzia (369). Il contenuto più importante è l'invito di esercitare la facoltà di nominare un difensore di fiducia.
La riforma Cartabia ha aggiunto un ulteriore adempimento: il PM deve avvisare l'indagato e l'offeso dal reato della facoltà di accedere ai programmi di giustizia riparativa (369 c. 1-ter).
Se l'indagato non provvede alla nomina del difensore, il PM designa il difensore d'ufficio richiedendo il nominativo all'ufficio presso l'ordine forense del capoluogo di corte d'appello (29 att.)

![[IMG_4783 1.jpeg]]

### Atti segreti
Per gli atti di indagine compiuti dal PM e dalla PG è posto come regola generale l'obbligo del segreto (329 c. 1). 
Fra gli atti segreti rientrano, ad es.
- informazioni di possibili testimoni (362)
- Accertamenti tecnici ripetibili (359)
- individuazione di cose (361)

Questi atti sono coperti da segreto "fin quando l'imputato non ne possa avere conoscenza e comunque non oltre la chiusura delle indagini" - cioè generalmente fino all'avviso di conclusione delle indagini (415-bis). Si tratta di un segreto che viene definito interno e che consiste nel divieto di rivelare all'indagato e al suo difensore un atto del procedimento penale. L'obbligo del segreto opera in modo oggettivo ed è posto a carico di tutte le persone che hanno partecipato o assistito al compimento dell'atto

![[IMG_4782.jpeg]]
### Divieto di pubblicazione (114)