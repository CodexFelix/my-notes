---

---
24 c. 2 Cost.: difesa diritto inviolabile in ogni stato e grado del procedimento
- Difesa può essere esercitata sia personalmente (**autodifesa**), es. diritto dell'indagato a ricevere l'informazione di garanzia (393)
- sia per mezzo del difensore (**difesa tecnica**): potere del difensore a condurre l'esame incrociato

**Rappresentanza tecnica**: potere conferito al difensore di compiere atti processuali "per conto" (cioè nell'interesse del cliente). La rappresentanza tecnica attribuisce al difensore ==non il potere di disporre del diritto in contesa==, bensì di compiere tutti gli atti che il codice riferisce a quella parte, sempre che non siano personali (artt. 99 c. 1 e 100 c. 4)

Perché il difensore possa disporre di un diritto in nome del cliente, deve essergli stata attribuita una rappresentanza volontaria, cioè il potere di compiere un atto i cui effetti ricadono sul cliente (es. rappresentanza volontaria al fine di stipulare una transazione sull'ammontare del danno da risarcire)

La rappresentanza tecnica è conferita dal cliente al difensore mediante la ==procura ad litem== (96 c. 2)
- L'indagato e l'imputato conferiscono tale rappresentanza mediante la nomina contenuta in una dichiarazione, che può essere resa oralmente davanti all'autorità procedente (che ne redige verbale) oppure per atto scritto senza necessità di autentica della firma. In tal caso la dichiarazione scritta deve essere consegnata all'AG procedente dal difensore o deve essere trasmessa dall'interessato a mezzo di raccomandata all'autorità procedente (es. ufficio di segreteria del PM). La persona offesa conferisce la rappresentanza tecnica con le medesime forme semplificate che sono previste per l'imputato (101)

**Rappresentanza volontaria per gli atti personali**. Per gli atti personali non è sufficiente la rappresentanza tecnica del difensore. E' necessario che la parte conferisca una rappresentanza volontaria al difensore o altra persona di sua fiducia ==con la procura speciale a compiere un determinato atto (122 cpp)==. Esempi di atti che richiedono procura speciale:
- istanza di remissione del processo (46 c. 2)
- accettazione della remissione della querela (340 )
- atti di disposizione di un diritto (transazione che abbia ad oggetto il risarcimento del danno derivante dal reato)
La rappresentanza volontaria permette di compiere un atto processuale "in nome e per conto della parte". ==La procura speciale deve, a pena di inammissibilità, essere rilasciata per atto pubblico o scrittura privata autenticata== e deve contenere la determinazione dell'oggetto per cui è conferita e dei fatti a cui si riferisce.
Se la procura è rilasciata per scrittura privata al difensore, la sottoscrizione può essere autenticata dal difensore medesimo.
L'art. 37 disp. att. specifica l'ammissibilità di una procura speciale preventiva, per l'eventualità che si verifichino i presupposti per il compimento dell'atto al quale la procura si riferisce.

**Atti personalissimi**: non possono essere delegati neppure con rappresentanza volontaria. Ad es. rendere l'interrogatorio o l'esame incrociato

### Rapporto tra cliente e difensore
- Natura fiduciaria del rapporto: 
	- prima dell'accettazione dell'incarico, il difensore può rifiutare la nomina; è sufficiente che lo comunichi immediatamente a colui che l'ha effettuata e all'autorità che procede. La non accettazione ha effetto dal momento in cui è comunicata a quest'ultima
	- Dopo che ha accettato il mandato, il difensore può rinunciare allo stesso. La rinuncia deve parimenti essere comunicato a colui che ha effettuato la nomina ed all'autorità procedente, ma non ha effetto fino a che la parte non risulti assistita da un nuovo difensore e non sia decorso il termine a difesa, non inferiore a 7gg che sia stato concesso a quest'ultimo (107 c 3 e 108); fino a tale momento è rappresentata dal difensore rinunciante. Lo stesso avviene quando il cliente revoca il mandato al difensore.

Rapporti difensore-imputato: tra imputato e difensore esiste una rappresentanza tecnica che assume le forme dell' "assistenza" nel senso che l'imputato può sempre compiere personalmente gli atti che non siano per legge riservati al difensore.
Ciò significa che la difesa tecnica ==non può escludere quel tipo di autodifesa che spetta all'imputato==. L'imputato ha diritto di partecipare personalmente agli atti del procedimento affiancato dal proprio difensore, che si limita ad assisterlo. In definitiva l'assistenza del difensore è una forma di rappresentanza che non impedisce al soggetto tutelato di essere presente agli atti più importanti del procedimento (es. nel corso del dibattimento e dell'incidente probatorio)

==Il diritto di autodifesa dell'imputato prevale sul diritto alla difesa tecnica==, in considerazione del fatto che nel processo penale è in questione un diritto alla libertà:
- L'imputato può togliere effetto, con espressa dichiarazione contraria, all'atto compiuto dal difensore prima che in relazione all'atto stesso sia intervenuto un provvedimento del giudice (99 c. 2)
- Al difensore competono le facoltà e i diritti che la legge riconosce all'imputato, a meno che 
- non siano riservati personalmente a quest'ultimo (99 c. 1)

### Difensore di fiducia e difensore d'ufficio
L'imputato ha il diritto di farsi assistere da ==non più di due difensori di sua scelta==  (difensori di fiducia 96 c 1 cpp).
Modalità della nomina (96 c. 2) - a forma libera:
- dichiarazione, scritta o orale, resa dall'indagato all'autorità procedente
- dichiarazione scritta consegnata all'autorità procedente dal difensore
- dichiarazione scritta trasmessa all'autorità procedente con raccomandata
Non occorre autentica della sottoscrizione, neppure se la nomina è inviata tramite raccomandata.
==Nel caso in cui l'indagato si trovi in stato di fermo o custodia cautelare, la nomina può essere fatta con le stesse forme da un prossimo congiunto, finché l'indagato non vi provveda==


Difensore d'ufficio (97): quando l'indagato non ha nominato un difensore di fiducia o ne sia rimasto privo, il codice prevede l'istituto della difesa d'ufficio
- Si ricava il principio di ==necessità e irrinunciabilità della difesa tecnica== per l'imputato: il legislatore vuole che comunque sia presente nel procedimento un soggetto tecnicamente idoneo a difendere l'imputato e non coinvolto emotivamente. L'imputato non può esercitare un'autodifesa esclusiva neanche se, per ipotesi avesse la qualità di avvocato.
- Designazione del difensore d'ufficio: i meccanismi sono stati riformati dal d.lgs. 6/2015. L'elenco, da cui è tratto il nominativo del singolo difensore d'ufficio è predisposto e aggiornato dal CNF; in tale elenco sono inseriti gli avvocati che ne hanno fatto richiesta e possono documentare di avere la capacità tecnica richiesta dalla legge. Il controllo spetta al relativo COA circondariale di appartenenza, che predispone i criteri di nomina sulla base della prossimità alla sede del procedimento penale e della reperibilità (97 c. 2). 
- ==Quando il giudice, PM o PG devono compiere un atto per il quale è prevista l'assistenza del difensore e l'indagato/imputato ne sia privo==, devono chiedere il nominativo del difensore d'ufficio ad un apposito ufficio presso l'ordine forense di ciascun capoluogo di corte d'appello. In tal modo è possibile assicurare l'effettività della difesa designando difensori che esercitino il patrocinio nella sede giudiziaria presso la quale sono chiamati come difensori d'ufficio.
- Il magistrato e l'ufficiale di PG danno avviso dell'atto che sta per essere compiuto al difensore il cui nominativo è comunicato dall'ufficio centralizzato. Il difensore d'ufficio ha l'obbligo di prestare il patrocinio e può essere sostituito solo per giustificato motivo.
- La difesa d'ufficio ha la funzione di attuare il contraddittorio in un processo basato sul principio dialettico, di attuare l'"eguaglianza delle armi" in situazioni in cui l'imputato si disinteressa di nominare un difensore o ne rimane privo o persino quando nessun difensore accetti la nomina di fiducia. Sotto questo profilo, l'inviolabilità garantita dal 24 c. 2 Cost. comporta per l'imputato la irrinunciabilità della difesa tecnica (C cost. 125/1979)
L'imputato assistito da un difensore d'ufficio ha comunque piena libertà di scelta della linea difensiva: può togliere effetto all'atto compiuto dal difensore (99 c 2) così come può nominarne uno di fiducia, così che il difensore d'ufficio cessa dalle sue funzioni (97 c. 6) 

