![[IMG_4746.jpg]]

L'applicazione delle misure cautelari personali avviene in due fasi.
- Nella prima vi è una decisione del giudice fondata su di una richiesta presentata dal PM senza che sia sentita la difesa, poiché la misura deve essere eseguita "a sorpresa" per essere efficace
- Nella seconda vi è una forma di ==contraddittorio== perché il GIP deve interrogare l'indagato (sottoposto a custodia o altra misura cautelare) e il difensore ha diritto di esaminare i verbali degli atti che sono stati valutati dal giudice

Le due fasi hanno una caratteristica comune: il potere di controllo che può essere esercitato dal giudice è limitato; inoltre all'indagato non è riconosciuto il diritto alla prova, cioè la possibilità di far assumere prove a difesa. Infine, il giudice decide solo su atti e documenti scritti, senza poter sentire a viva voce alcun testimone.

Le misure cautelari coercitive sono richieste e poi decise nel corso di un **procedimento incidentale**, che costituisce una diramazione collaterale del procedimento principale, che continua a svolgersi normalmente (es. nel frattempo il PM svolge le sue indagini).
Il procedimento incidentale ha una sua autonomia formale e funzionale rispetto a quello principale. Autonomia formale perché retto da regole diverse da quello principale ed uno scopo differente dal medesimo (il procedimento principale accerta la commissione di fatto penalmente illecito e la sua attribuibilità ad una persona al fine di irrogare la pena; il procedimento incidentale l'esistenza di gravi indizi di colpevolezza e delle esigenze cautelari al fine di applicare una misura di sicurezza volta a prevenire determinati pericoli per il processo penale).
Il procedimento incidentale ha un'autonomia funzionale, perché le vicende del procedimento incidentale di regola non influiscono su quello principale, salvo che la legge non preveda diversamente.

**PRIMA FASE Richiesta del PM e decisione del giudice**. La procedura è segreta (all'insaputa dell'indagato e del suo difensore) e rispetta il principio della separazione delle funzioni tra PM e giudice. Il PM, nella sua qualità di parte non può limitare la libertà personale dell'indagato.
1) Il PM rivolge la **richiesta** al giudice di adozione della misura cautelare, presentando ==gli elementi su cui si fonda== (n.b. l'accusa gode di un vero e proprio ==potere di selezionare gli atti== raccolti durante le indagini preliminari; di conseguenza il giudice ha una cognizione limitata, non conoscendo l'intero fascicolo delle indagini. La l. 332/95 ha però inserito come correttivo l'==obbligo di presentare "tutti gli elementi a favore== dell'imputato e le eventuali deduzioni e memorie difensive già depositate" - la valutazione è comunque rimessa al PM, che non conosce la tesi difensiva e non sempre opera con animo sereno). 
	- Tra gli elementi su cui l'accusa fonda la richiesta  rientrano anche i dati ricavabili dai verbali sommari di intercettazioni: l'art. 291 c. 1-ter ha imposto al PM di riprodurre nella richiesta, quando necessario, soltanto i brani essenziali delle comunicazioni e conversazioni intercettate. La pubblica accusa, nel presentare al giudice quelle intercettazioni che ha ritenuto rilevanti, deve comunque conferirle nell'archivio digitale (291 c. 1). Di questi atti vi sarà dunque un deposito nell'archivio digitale, con la conseguenza che il giudice avrà la facoltà di ascoltare le registrazioni, ma all'interno dell'archivio
2) **Ordinanza del giudice** L'art. 292 ha introdotto un secondo correttivo che investe il potere decisionale del giudice: la motivazione, che in base alla normativa precedente poteva essere sommaria, adesso deve essere ==esaustiva== e deve rispettare una struttura prefissata (292 c. 2 lett. c e c-bis):
	- il giudice deve esporre le specifiche esigenze cautelari e gli specifici indizi che giustificano in concreto la misura disposta, con gli elementi di fatto da cui sono desunti e dei motivi per cui essi assumono rilevanza. Tutto ciò deve essere frutto di ==autonoma valutazione== del giudice, nel senso che non sono accettabili formule di stile, né sono valide motivazioni per relationem appiattite sulla richiesta del PM e prive di rielaborazione logica da parte del giudice
	- Se applica la custodia in carcere il giudice deve spiegare, sempre con autonoma valutazione, ==perché tale misura non può essere sostituita con altre meno gravi== (lett. C-bis)
	- Deve inoltre esporre i motivi per cui ritiene "rilevanti" gli elementi a carico (idoneità a sostenere l'ipotesi dell'accusa - con divieto di ipotesi a tavolino o teoremi accusatori senza prove) e i motivi per cui ritiene "non rilevanti" gli elementi a difesa raccolti sia dal PM che dal difensore
	- L'ordinanza è nulla se non contiene la valutazione degli elementi a carico ed a favore dell'imputato, tratti sia dalle indagini del PM (358) che dalle investigazioni difensive (327-bis)
	- Se la misura è basata sull'esigenza di impedire l'inquinamento della prova, l'ordinanza deve fissare la data di scadenza della misura in relazione alle indagini da compiere (lett. D)
>Il giudice deve motivare l'applicazione della misura cautelare secondo cadenze simili a quelle della sentenza dibattimentale (546 lett. E). Occorre notare che gli indizi, oltre ad essere "gravi", devono anche avere un minimo di precisione o concordanza, quantomeno in relazione agli elementi a favore della difesa. Questa è un'interpretazione dell'art. 273 c. 1, che si può ricavare dall'obbligo di motivazione ampia. L'unico requisito che non è richiesto agli indizi è la completezza, a causa del fatto che siamo nella fase delle indagini.

>Misure urgenti di protezione della persona offesa (362-bis cpp). Nei procedimenti aventi ad oggetto delitti di violenza domestica o di genere, il PM effettuate le indagini ritenute necessarie, se ritiene la sussistenza dei presupposti di applicazione delle misure cautelari deve farne richiesta al GIP senza ritardo (comunque entro 30 gg dall'iscrizione del nominativo dell'indagato nel RGNR). Il GIP deve provvedere con ordinanza entro 20 gg dal deposito dell'istanza cautelare presso la cancelleria.

3) **Esecuzione del provvedimento cautelare** (293): L'ordinanza che dispone una misura custodiale è eseguita, su incarico del PM dalla polizia giudiziaria che consegna all'imputato copia del provvedimento. Se è disposta una misura custodiale, la PG consegna all'indagato unitamente al provvedimento una comunicazione contenente i **diritti fondamentali dell'arrestato** (facoltà di nominare difensore; diritto di ottenere informazioni in merito all'accusa; diritto all'interprete e traduzione di atti fondamentali; facoltà di non rispondere; di accesso agli atti su cui si fonda il provvedimento; diritto di informare le autorità consolari e di dare avviso ai familiari; diritto di accedere all'assistenza medica di urgenza; diritto di essere condotto davanti all'AG non oltre 5 gg dall'inizio dell'esecuzione della custodia in carcere o 10 gg per altra misura; del diritto di comparire dinanzi al giudice per rendere l'interrogatorio, di impugnare l'ordinanza che dispone la misura cautelare e di richiederne la sostituzione o revoca; facoltà di accedere ai programmi di giustizia riparativa)
	- la PG informa immediatamente il difensore di fiducia eventualmente nominato (o quello d'ufficio designato a norma dell'art. 97) e redige verbale di tutte le operazioni compiute (293 cpp). Il verbale è immediatamente trasmesso al giudice che ha emesso l'ordinanza e al PM.
	- **Il verbale di vane ricerche. Il latitante (295)** Quando non è possibile eseguire l'ordinanza che dispone una misura cautelare perché il destinatario non è stato rintracciato, l'ufficiale o agente di PG redige verbale "di vane ricerche", indicando le indagini svolte, e lo trasmette senza ritardo al giudice che ha emesso l'ordinanza. Questi, se ritiene le ricerche esaurienti, dichiara (con decreto motivato) la latitanza di colui che volontariamente si sottrae alla misura (296). Se invece non ritiene le ricerche esaurienti, dispone la prosecuzione delle ricerche (295 c. 2). 
		- la rif. Cartabia, che ha rafforzato il diritto dell'imputato di essere presente al processo a suo carico operando sia sulla disciplina delle notificazioni che sul processo in assenza, ha reso più penetranti le valutazioni al cui esito è possibile dichiarare la latitanza. Ai sensi della nuova versione del 296 c. 2, se la dichiarazione di latitanza consegue alla mancata esecuzione di ordinanza applicativa di misure cautelari, nel decreto sono indicati gli elementi che dimostrano l'effettiva conoscenza della misura e la volontà di sottrarvisi.
	- **I colloqui del difensore con l'imputato in custodia cautelare**: per assicurare all'indagato la possibilità di entrare immediatamente in contatto con l'avvocato e concordare le strategie difensive, il codice garantisce la possibilità di conferire con il difensore anche per l'indagato che sia sottoposto all'arresto al fermo o alla custodia cautelare e deve potersi esercitare fin dall'inizio dell'esecuzione della misura (104 c. 1 e 2). A tal fine, il difensore di fiducia e quello di ufficio devono essere immediatamente informati dell'avvenuta esecuzione della misura (293 c. 1-ter; 386 c. 1 e 2)
		- L'imputato in custodia cautelare, l'arrestato e il fermato che non conoscono la lingua italiana hanno diritto all'assistenza gratuita di un interprete per conferire con il difensore (104 c. 4-bis)
		- Possibilità di dilazionare il diritto dell'indagato a conferire con il difensore per delitti di mafia e terrorismo ed assimilati (51 c. 3-bis e quater) nel corso delle indagini preliminrai e per un tempo non superiore a 5 gg, con decreto motivato emanato dal giudice su richiesta del PM

**SECONDA FASE: interrogatorio di garanzia**, al fine di valutare se "permangono" le condizioni di applicabilità e le esigenze cautelari originarie, realizzando un controllo giurisdizionale sulla legittimità e fondatezza della misura disposta. Se gli indizi o le esigenze sono venute meno o si sono attenuate, il giudice provvede alla revoca o sostituzione della misura (294 c. 3)
4) **Avviso di deposito** (293 c 3): dopo la notificazione o esecuzione, il giudice che ha disposto la misura deposita immediatamente in cancelleria l'ordinanza applicativa insieme alla richiesta del PM e agli atti presentati con la stessa. Un ==avviso di deposito deve essere notificato al difensore dell'indagato==, che ha diritto di esaminare gli atti nella cancelleria ed estrarne copia.
	- Il difensore ha diritto di ==esaminare e di estrarre copia dei verbali delle comunicazione e conversazioni intercettate== di cui all'art. 291 (limitatamente alle comunicazioni rilevanti - N.B. nonostante la norma richiamata si riferisca ai verbali valutati rilevanti dal PM e inseriti della richiesta, deve ritenersi che il diritto di copia riguardi esclusivamente le intercettazioni che il giudice ha ritenuto rilevanti e ha posto a base della misura. Per contro, la difesa non potrà ottenere copia delle intercettazioni che il giudice ha stralciato e restituito al PM ex 92 c. 1-bis disp. att.) Il difensore ha inoltre diritto alla trasposizione delle relative registrazioni su supporto idoneo alla riproduzione dei dati. Il difensore, quindi, non ha accesso indiscriminato a tutte le intercettazioni svolte nel corso delle indagini, ma solo a quelle poste a base della misura. Per un verso, il PM per altre intercettazioni potrebbe aver richiesto il deposito ritardato. Per altro verso, parte delle intercettazioni potrebbe essere stata considerata non rilevante dal giudice. Tutte le intercettazioni diverse da quelle poste a base della misura resteranno segrete finché non si instauri il meccanismo del deposito e dell'acquisizione attraverso l'udienza di stralcio o al momento dell'avviso di conclusioni delle indagini o della richiesta di giudizio immediato.
>Divieto per il PM di sentire l'indagato in custodia cautelare (interrogatorio c.d. investigativo, 64 e 65 cpp) prima che il giudice provveda all'interrogatorio di garanzia (294 c. 6). Si tratta di regola finalizzata ad evitare che il PM possa strumentalizzare la situazione della persona sottoposta a custodia al fine di operare indebite pressioni allo scopo di ottenere confessioni o chiamate di correo.
5) **Interrogatorio di garanzia**: è il giudice che per primo deve interrogare l'indagato che si trovi in carcere o arresto domiciliare; soltanto dopo, nel corso delle indagini, il Pm potrà procedere all'interrogatorio investigativo.
	- il PM in caso di urgenza può chiedere che l'interrogatorio avvenga entro il termine di 48 ore dall'esecuzione della misura coercitiva; ma ciò deve essere fatto presente al giudice nella richiesta di custodia cautelar (294 c. 1-ter)
	- Una disciplina peculiare esiste in materia di arresto in flagranza e fermo. Una volta disposte tali misure precautelari, il PM può procedere all'interrogatorio investigativo prima che si tenga l'udienza di convalida (388 c. 1); in tal caso la pubblica accusa può prendere contatto con l'arrestato in un momento anteriore rispetto al giudice. Ai sensi dell'art. 294 c. 1 se il giudice ha provveduto all'interrogatorio nell'udienza di convalida non è necessario un nuovo successivo interrogatorio.
	- **Termini entro cui va svolto l'interrogatorio**: l'interrogatorio deve essere compiuto dal giudice che ha deciso in ordine all'applicazione della misura coercitiva o interdittiva quando questa è disposta durante le indagini preliminari o udienza preliminare, fino alla dichiarazione di apertura del dibattimento. All'interrogatorio deve provvedere il giudice che ha deciso in ordine all'applicazione della misura (294 c. 1); quando la misura è disposta dalla Corte d'assise o dal tribunale, all'interrogatorio procede il presidente del collegio o uno dei componenti da lui delegato (c. 4-bis). L'interrogatorio di garanzia deve svolgersi entro un termine breve: ==5 giorni dall'inizio dell'esecuzione della custodia in carcere== (294 c. 1) ==per le altre misure coercitive e interdittive entro 10 gg dall'esecuzione del provvedimento o dalla sua notificazione== 
	- **Svolgimento dell'interrogatorio**: La cancelleria del giudice deve dare tempestivo preavviso del compimento dell'interrogatorio al PM e al difensore . Soltanto il difensore ha l'obbligo di intervenire all'atto; viceversa, il PM può anche non essere presente. Il compito di porre le domande spetta al giudice (l'interrogatorio è da questi condotto con le modalità di cui agli artt. 64 e 65). La riforma Cartabia ha previsto che il giudice possa autorizzare la persona sottoposta a misura cautelare e il difensore che ne facciano richiesta a partecipare a distanza all'interrogatorio.
	- **Documentazione dell'interrogatorio** (c. 6-bis): anche mediante mezzi di riproduzione audiovisiva; se ciò non è possibile a causa della contingente indisponibilità di mezzi di riproduzione audiovisiva o di personale tecnico, con mezzi di riproduzione fonografica. 
==Caducazione della misura per omesso interrogatorio di garanzia (302)== Le misure cautelari coercitive ed interdittive perdono immediatamente efficacia se il giudice non procede all'interrogatorio nei termini fissati dal codice (302).
In caso di custodia cautelare disposta prima dell'apertura del dibattimento il termine è di 5 gg dall'esecuzione della misura; per le altre misure 10 gg. (c. 1 e 1-bis).
Dopo la liberazione a causa dell'omissione dell'interrogatorio, la misura può essere nuovamente disposta dal giudice, su richiesta del PM, ==previo nuovo interrogatorio==, allorché valutati i risultati di questo sussistono le condizioni di applicabilità e le esigenze cautelari (273, 274 e 275). Nello stesso modo si procede nel caso in cui la persona, senza giustificato motivo, non si presenta a rendere interrogatorio




