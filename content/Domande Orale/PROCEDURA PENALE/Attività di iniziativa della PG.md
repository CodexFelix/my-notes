Nell’ambito delle indagini preliminari il codice effettua una distinzione tra l’autonoma iniziativa del Pubblico Ministero e quella della polizia giudiziaria.

Tale distinzione viene effettuata solo a livello disciplinare, per agevolare lo studio e renderlo più chiaro, in quanto non esistono attività svolte sulla base dell’esclusiva iniziativa della polizia giudiziaria, essendo essa sempre subordinata al potere del PM, che dirige le indagini (327).

Invece è possibile individuare una differente regolamentazione degli atti compiuti da tali soggetti: ad esempio, l’==attività di perquisizione, sequestro ed ispezione compiuta dal PM è molto più incisiva rispetto a quella posta in essere dalla polizia giudiziaria==, legata soltanto ai casi di flagranza o evasione e richiedente sempre la convalida del PM. Nel caso di perquisizione ordinata dal PM è sufficiente solo la sussistenza di indizi, non è richiesta alcuna convalida ma è necessario che l’indagato sia affiancato da un difensore di fiducia o d’ufficio, nel caso in cui non abbia provveduto a nominarlo.

![[IMG_4784 2.jpeg]]

In merito all’attività svolta ad iniziativa della polizia giudiziaria è possibile ravvisare un’**attività autonoma in senso stretto** che inizia nel momento in cui la polizia viene a conoscenza della notizia di reato e termina quando il PM impartisce le proprie direttive. Quest’attività consiste nel raccogliere ogni elemento funzionale alla ricostruzione del fatto di reato e alla ricerca del colpevole. (348 c. 1). Tale attività prende inizio dal momento in cui è pervenuta la notizia di reato e termina. nel momento in cui il PM ha impartito le sue direttive

i è poi **un’attività in senso ampio** (c.d. successiva) svolta dalla polizia in seguito alla ricezione delle direttive del PM e che può ulteriormente distinguersi in:
1. **iniziativa guidata**, volta ad eseguire in modo preciso le istruzioni date dal PM;
2. **iniziativa parallela**, che comprende tutte le attività di indagine finalizzare all’accertamento dei reati svolte dalla polizia, purché abbia tempestivamente informato il PM (348 cpp). Specifichiamo, però, che questo tipo di attività pur essendo legittima, ha carattere residuale ed eccezionale.
3. **Iniziativa integrativa**, svolta ad iniziativa della polizia giudiziaria ma sulla base dei dati emersi in seguito al compimento di atti delegati dal PM, al fine di assicurarne la massima efficacia. Ovviamente, la polizia non può mai compiere attività che sia in contrasto con quella svolta dal PM e deve informare prontamente quest’ultimo dei risultati conseguiti.

==Ausiliari di PG== La polizia giudiziaria, inoltre, è legittimata a compiere quelle attività che richiedono **specifiche competenze tecniche**, per le quali potrà avvalersi dell’ausilio di figure maggiormente specializzate quali l’**ausiliario,** che presta semplicemente un aiuto materiale all’agente di polizia, di conseguenza si tratta comunque di un atto svolto dalla polizia giudiziaria; ed il **consulente tecnico**, il quale svolge le attività autonomamente e dovrà riferire i risultati al PM.

Il quadro generale delle attività di iniziativa della PG. Il codice prevede i seguenti atti tipici, svolti dalla PG ==senza esercizio di poteri coercitivi==:
1) Sommarie informazioni dall'indagato (0)
2) Sommare informazioni da persone informate sui fatti, possibili testimoni (351)
3) Atti od operazioni che richiedono specifiche competenze tecniche (348 c. 4)

Atti tipici ==con poteri coercitivi==:
1) identificazione dell'indagato e di altre persone (349)
2) perquisizione in caso di flagranza o evasione (352)
3) acquisizione di plichi o corrispondenza (353)
4) accertamenti urgenti e sequestro (354)
5) arresto in flagranza (380 , 381)
6) fermo di persona gravemente indiziata (384)

### Sommarie informazioni dell'indagato (350)
L’**articolo 530 c.p.p.** indica diverse modalità con lui l’indagato può deferire informazioni alla polizia giudiziaria, differenti tra loro quanto a presupposti e regime di utilizzabilità: 
- **in presenza del difensore**, il che presuppone che la polizia abbia invitato l’indagato a nominare un difensore. L'atto può essere compiuto solo da ufficiale di PG. 
	- L'indagato deve essere libero (e non sottoposto a misura dell'allontanamento d'urgenza dalla casa familiare) e assistito dal difensore, la cui presenza è obbligatoria
	- Nel caso in cui non abbia nominato un difensore di fiducia, la PG avverte il difensore d'ufficio di turno (97 c. 3). Se il difensore non è reperito o non è comparso provvede a norma dell'art. 97 c. 4 (chiedendo nominativo all'ufficio centralizzato). In caso di urgenza, la polizia designa un altro difensore immediatamente reperibile
	- Le formalità di questo atto sono ridotte rispetto all'interrogatorio del PM: l'art. 350 richiama solo l'art. 64 e non l'art. 65 (non è imposto quindi l'obbligo di contestare all'indagato un addebito provvisorio, né di rendere noti gli elementi a suo carico)
- **dichiarazioni spontanee** rese su spontanea iniziativa dall’indagato all’ufficiale o agente di polizia; 
	- La polizia non ha posto domande; l'iniziativa è venuta dall'indagato
	- Nonostante le minori garanzie, il regime di utilizzabilità è simile a quello delle dichiarazioni rese dall'indagato con la presenza del difensore (350 c. 1): le spontanee dichiarazioni servono in dibattimento solo come prova della credibilità
- **informazioni per la prosecuzione delle indagini** che consente alla polizia giudiziaria di porre domande all’indagato anche in assenza del difensore, ma esclusivamente sul luogo e nell’immediatezza del fatto di reato e deve trattarsi, inoltre, di notizie utili ai fini dell’immediata prosecuzione delle indagini.
	- Delle notizie così assunte è vietata sia la documentazione, sia l'utilizzazione in dibattimento ed in fasi precedenti (350 c. 6). Il codice pone due limiti: le domande possono essere rivolte all'indagato soltanto sul luogo o nell'immediatezza del fatto di reato (es. nella stazione di polizia ma subito dopo al fatto). Deve trattarsi di notizie utili ai fini dell'immediata prosecuzione delle indagini
	- Anche in questo caso, il codice non impone alla PG di avvertire l'indagato circa la facoltà di restare in silenzio. 
	- Le notizie non sono utilizzabili nel procedimento neanche ai fini di una contestazione. Ma ormai sono state raccolte e possono servire per "indirizzare" le indagini; tuttavia non valgono ad integrare i requisiti del compimento di un successivo atto del giudice o dell'autorità inquirente (ad es. quando sono richiesti gravi indizi.)

### Sommarie informazioni rese da persone diverse dall'indagato
Coloro che rendono informazioni sono indicate dal codice come **persone informate** o **possibili testimoni** ed hanno una posizione analoga a quella del testimone, in quanto su di essi grava l’==obbligo di rispondere secondo verità== (l'art. 351 c.p. rinvia all'art. 362, che richiama l'art. 198)
- L'obbligo di verità pure sussistente in base all'art. 198 cpp, non ha apposita sanzione nel codice penale, dato che l'art. 371-bis ha ad oggetto solo le informazioni assunte dal PM personalmente e non le SIT rese alla PG che agisce di sua iniziativa o su delega del PM. Tuttavia il mancato rispetto dell'obbligo di verità può integrare diverse fattispecie, come il favoreggiamento personale (378 c.p.)

Regolamentazione: alle SIT ==sono applicabili molte tra le disposizioni che regolano il mezzo di prova "testimonianza"== (197 a 203, a cui rinviano gli artt. 351 e 362):
- La persona informata è titolare del ==privilegio contro l'autoincriminazione== (198 c. 2): può rifiutarsi di rispondere su fatti dai quali potrebbe emergere una propria responsabilità penale.
- Può opporre all'inquirente l'esistenza di un ==segreto== nei casi previsti dalla legge (199-203)
- ==Se è prossimo congiunto== dell'indagato, deve essere ==avvisata della facoltà di astenersi== dal rendere dichiarazioni (199). 
- Quale possibile testimone è sentita anche la persona offesa dal reato
- La persona informata ha l'obbligo di presentarsi alla polizia, se convocata; ove non si presenti può essere incriminata per inosservanza di provvedimento della Pubblica Autorità (650 c.p.). Inoltre, essa ha l'obbligo di attenersi alle prescrizioni date; può ad es. esserle imposto di identificare persone o cose (349)

**Documentazione delle sommarie informazioni**:
- Le SI sono documentate mediante verbale (357 c. 2 lett, C). 
- La riforma Cartabia ha previsto alcune novità rafforzando le modalità di documentazione delle dichiarazioni. L'art. 357 c. 3-bis stabilisce che alla documentazione si procede mediante riproduzione fonografica a mezzo di strumenti tecnici idonei ad opera della PG, salva contingente indisponibilità di strumenti di riproduzione o personale tecnico, in due casi:
	- Quando le indagini riguardano delitti di criminalità organizzata (407 c 2 lett A)
	- Quando la persona chiamata a rendere informazioni ne faccia richiesta. A tal fine, l'art. 351 c. 1-quater stabilisce che è sempre dato avviso alla persona chiamata a rendere informazioni che, salva indisponibilità contingente di strumenti di riproduzione o personale tecnico, ha diritto di ottenere, ove ne faccia richiesta, che le documentazioni rese siano documentate mediante riproduzione fonografica.
	- L'art. 357 c. 3-quater stabilisce che la trascrizione della riproduzione fonografica è disposta solo se assolutamente indispensabile e può essere fatta solo dalla PG

**Sommarie informazioni di possibili testimoni vulnerabili** (delitti di prostituzione minorile, adescamento di minori, atti persecutori, maltrattamenti in famiglia, pedopornografia e assimilati):
- La PG deve avvalersi dell'ausilio di un esperto in psicologia o psichiatria infantile, nominato dal PM. L'atto di indagine deve essere diretto dall'ufficiale di PG
- Allo stesso modo la PG procede quando deve assumere SI da persona offesa, anche maggiorenne, in condizione di particolare vulnerabilità, a prescindere da un elenco tassativo di reati (90-quater). In ogni caso la PG assicura che la persona offesa particolarmente vulnerabile, in occasione delle SI non abbia contatti con la persona sottoposta ad indagini e non sia chiamata più volte a rendere SI, salva assoluta necessità per le indagini

**Sommarie informazioni dall'imputato in procedimento connesso o collegato**
- Nella forma delle sommarie informazioni, l'ufficiale di PG che agisce di propria iniziativa, può porre domande all'imputato (o indagato) di procedimento connesso o collegato (351 c. 1-bis). Questi ha diritto ad essere assistito da un difensore; in caso di mancata nomina di quello di fiducia, gli è designato un difensore di ufficio.
- Il difensore deve essere tempestivamente avvisato ed ha diritto di assistere all'atto
- L'art. 351 c. 1-bis non contiene alcun richiamo all'art. 210 c.p.p. Poiché tale richiamo è contenuto nell'art. 363 (SI del PM) e costituisce espressione di un principio regolare (il contraddittorio), si ritiene che detto richiamo sia applicabile per analogia. Pertanto, l'==ufficiale interrogante deve dare gli stessi avvisi previsti dall'art. 210, incorrendo altrimenti nella sanzione dell'inutilizzabilità delle dichiarazioni eventualmente rese.==

### Identificazione (349)
Si tratta di un atto non garantito con cui viene identificata una persona fisica della quale non si conoscono le generalità. 
Possono essere sottoposti ad identificazione la persona offesa, i possibili testimoni e la persona sottoposta alle indagini, in sintesi tutte quelle persone che hanno avuto a che fare con il reato direttamente o indirettamente. 
A) **Accompagnamento coattivo per l'identificazione**: il codice prevede la possibilità di esercizio di un potere coercitivo in capo alla PG. Infatti, ogni volta che una persona rifiuta di farsi identificare oppure fornisce generalità o documenti di cui si possa ritenere la falsità,, è possibile l'accompagnamento coattivo per l'identificazione (349 c 4). Questo consiste nel portare la persona da identificare negli uffici di polizia ed ivi trattenerla per il tempo strettamente necessario , comunque non oltre le 12 ore(349 c. 4). La persona può essere trattenuta non oltre le 24 ore nel caso in cui l'identificazione risulti particolarmente complessa o occorra l'assistenza dell'autorità consolare o di un interprete; ma la polizia deve dare previamente avviso orale o scritto al PM e la persona ha facoltà di chiedere di avvisare un familiare o un convivente. In ogni caso, dell'accompagnamento e dell'ora in cui questo è stato compiuto, occorre dare immediata notizia al PM che può ordinare in qualsiasi momento che la persona trattenuta sia rilasciata qualora non sussistano le condizioni sopra indicate (349 c. 5)
B) **Identificazione dell'indagato**: La persona sottoposta alle indagini è invitata a dichiarare le proprie generalità, con l'avviso che costituisce reato rifiutarsi di fornirle sia darle false (66 cpp). Il diritto di non rispondere non si applica alle dichiarazioni sulla propria identità personale. In caso di rifiuto (651 cp), mentre in caso di false dichiarazioni sulla propria identità 496 cp
Qualora ad essere sottoposto ad identificazione sia l'indagato, la PG può procedere, ove occorra, a rilievi antropometrici, fotografici o dattiloscopici (349 c. 2)
> Rif. Cartabia: Obbligo di procedere a rilievi dattiloscopici, fotografici, ecc. nei confronti di un indagato apolide o situazioni assimilate. La l. 134/2021 ha previsto che i predetti rilievi debbano sempre essere eseguiti quando si procede nei confronti di apolide, di persona della quale è ignota la cittadinanza, di cittadino di stato non UE o privo di codice fiscale o titolare anche di cittadinanza di Stato non appartenente all'UE. In tal caso la pg deve trasmettere al PM copia del cartellino foto-dattiloscopico e comunicare il codice univoco identificativo della persona nei cui confronti vengono svolte le indagini

**C) Prelievo di materiale biologico**: tra i rilievi da compiersi nei confronti dell'indagato per fini di identificazione, è compreso il prelievo di capelli o saliva che può avvenire su consenso dell'interessato. Se l'indagato non presta il suo consenso, la PG procede al ==prelievo coattivo== nel rispetto della dignita personale dell'interessato, ==ma deve ottenere dal PM una previa autorizzazione scritta o resa oralmente e confermata per iscritto== (349 c. 2-bis)
I rilievi possono essere effettuati anche sull'indagato in ordine al quale non sussistono dubbi di identità; questo perché scopo dei rilievi non è solo l'identificazione in sé ma anche la ricerca di eventuali precedenti o l'apertura di una nuova scheda personale negli archivi segnaletici

**D) Elezione di domicilio per le notificazioni**: La persona sottoposta alle indagini viene invitata ad eleggere un domicilio per le notificazioni previste dall'art. 161 (349 c. 3), nonché ad indicare un recapito della casa di abitazione, del luogo in cui esercita abitualmente l'attività lavorativa e dei luoghi in cui ha la temporanea dimora o domicilo, oltre ad indicare recapiti telefonici o indirizzi di posta elettronica nella sua disponibilità.
>In base alla disciplina dell'art. 161 cpp, come risultante a seguito della rif. Cartabia, le notificazioni dell'avviso dell'udienza preliminare, degli atti di citazione in giudizio e del decreto penale di condanna devono essere eseguite nel domicilio dichiarato o eletto. Ai sensi dell'art. 161 c. 01 tutte le altre notificazioni, diverse dalle precedenti, saranno effettuate mediante consegna al difensore di fiducia o d'ufficio.


### Rilievi e accertamenti urgenti: il sopralluogo (354)
Il **sopralluogo** è il mezzo più veloce per procedere all’identificazione del colpevole ed ha la finalità di comprendere la dinamica del fatto di reato, raccogliere elementi di prova e cercare spunti per la successiva attività di indagine.
Pertanto, gli atti fondamentali di tipo investigativo sono proprio i rilievi e gli accertamenti urgenti, che hanno le seguenti finalità: comprendere la dinamica del fatto dalla quale spesso dipende l'esistenza o meno del reato; raccogliere elementi di prova presenti; cercare spunti per la successiva attività di indagine.

- **Attività di conservazione**: consiste nel curare che le cose pertinenti al reato siano conservate e che lo stato dei luoghi non sia mutato prima dell'intervento del PM (354 c. 1). La PG deve impedire che vengano asportate cose (es. arma del delitto) o cancellate tracce (impronte digitali dell'arma) o che vengano aggiunte cose o tracce o che vengano spostate di posizione
- **Rilievi urgenti**: consistono nell'attività di osservazione dello stato dei luoghi, cose o persone, nonché nella descrizione delle tracce o effetti materiali del fatto-reato (354 c. 2). I rilievi sono atti non ripetibili che devono essere compiuti di propria iniziativa dagli ufficiali di PG in presenza di due presupposti: che il PM non possa intervenire tempestivamente; che vi sia il pericolo che nel frattempo lo stato dei luoghi cambi o le tracce vadano perdute (c.d. urgenza). La legge 128/2001 ha esteso il concetto di urgenza a tutte quelle situazioni in cui il PM non ha ancora assunto la direzione delle indagini a prescindere dal motivo per cui ciò sia avvenuto.
- **Accertamento urgenti**: operazione di tipo tecnico che deve essere compiuta dalla PG in presenza dei presupposti menzionanti (impossibilità del PM). Agli accertamenti e rilievi può procedere di regola un ufficiale, in casi di particolare necessità e urgenza un agente (113 att.). Quando devono essere compiute attività che richiedono specifiche competenze tecniche, la PG può avvalersi dell'opera di esperti, che non possono rifiutarsi di collaborare (c.d. ausiliari di PG). La PG, quando agisce di propria iniziativa, deve conservare gli elementi di prova e non modificarli. Un accertamento che comporti la modifica dell'elemento di prova è riservato al PM che lo compirà nelle forme garantite dell'art. 360 cpp (accertamento tecnico non ripetibile da svolgersi con preavviso all'indagato e all'offeso). Pertanto, la PG può compiere soltanto quegli accertamenti urgenti che, se anche manipolano una cosa, tuttavia non comportano modifiche dell'elemento di prova; ad es. la PG può prelevare da un oggetto le impronte digitali.
- Sopralluogo su supporti e sistemi informatici
- **Sequestro probatorio**: tipica attività di assicurazione delle fonti di prova ("repertazione"). La PG compie il sequestro se vi è pericolo di ritardo ed il PM non può intervenire tempestivamente o comunque non ha assunto la direzione delle indagini. Il verbale va trasmesso al PM del luogo in cui il sequestro è stato eseguito; questi deve nelle 48 ore successive convalidare il sequestro con decreto motivato, se ne ricorrono i presupposti (355 c. 2)


### Perquisizione su iniziativa della PG (352)
Questa può essere compiuta solo in presenza dei seguenti requisiti:
1) Oggetto da ricercare: cose o tracce pertinenti al reato, ovvero la persona dell'indagato o dell'evaso
2) flagranza di reato, in caso di evasione o se si deve procedere al fermo di una persona indagata o all’esecuzione di un’ordinanza che dispone la custodia cautelare o la carcerazione per uno dei delitti per cui è previsto l’arresto obbligatorio.
3) Pericolo nel ritardo: occorre ricercare subito cose o tracce che si possono cancellare o disperdere; altrimenti l'elemento di prova potrebbe andare perduto sia casualmente sia per volontà dell'autore del reato o dei suoi complici
4) Fondato motivo che le cose siano nel luogo o sulla persona da perquisire

In merito agli aspetti procedimentali, la polizia deve informare l’indagato della facoltà di nominare un difensore di fiducia e deve trasmettere al PM del luogo dove la perquisizione è stata eseguita, il relativo verbale affinché egli possa disporre la convalida entro le successive 48 ore.

Ai sensi del nuovo c. 4-bis introdotto dall'art. 352 dalla rif. Cartabia, salvo che alla perquisizione sia seguito il sequestro, entro 10 gg dalla data in cui hanno avuto cooscenza del decreto di convalida, l'indagato e la persona nei cui confronti è stata disposta o eseguita possono proporre opposizione, sulla quale il giudice provvede in camera di consiglio.
Il giudice accoglie l'opposizione qualora accerta che la perquisizione è stata disposta fuori dai casi previsti dalla legge (art. 252-bis c. 3 richiamato dall'art. 352 c. 4-bis)

### Sequestro probatorio
Il sequestro probatorio è compiuto dalla polizia giudiziaria se vi è pericolo che il PM non possa intervenire tempestivamente o quando non ha ancora assunto la direzione delle indagini. Il verbale del sequestro deve essere trasmesso entro 48 ore al PM del luogo in cui il sequestro è eseguito, il quale nelle 48 ore successive convalida il sequestro con decreto motivato, qualora ne ricorrano i presupposti.

### Prelievo di materiale biologico
La polizia giudiziaria può prelevare coattivamente materiale biologico dall’indagato al fine di provvedere alla sua identificazione. Per quanto concerne soggetti diversi dall’indagato, tale prelievo può avvenire solo sulla base del proprio consenso