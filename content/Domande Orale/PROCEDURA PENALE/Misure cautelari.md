### Principi generali delle misure cautelari
Al fine di evitare i rischi per l'accertamento dei fatti e per l'efficacia della sentenza (possibilità di eseguirla nei suoi effetti penali e civili) legati ai tempi anche molto lunghi di svolgimento del procedimento, il codice prevede le misure cautelari.

Le misure cautelari sono quei provvedimenti provvisori ed immediatamente esecutivi, finalizzati ad evitare che il trascorrere del tempo possa provocare uno dei seguenti pericoli: 1) pericoli per l'accertamento del fatto; 2) per l'esecuzione della sentenza; 3)che si aggravino le conseguenze del reato o che venga agevolata la commissione di ulteriori reati
Le misure cautelari comportano la limitazione di alcune libertà fondamentali, tutelate dalla Costituzione e dalle Convenzioni internazionali (libertà personale, di circolazione e di disporre di beni mobili ed immobili). Pertanto, il codice deve rispettare le garanzie previste dalla Costituzione e dalle Convenzioni.

**Caratteristiche delle misure cautelari**, che le differenziano da altri provvedimenti del giudice:
1) **Strumentalità**, rispetto alla sentenza che sarà emessa al termine del procedimento, rappresenta lo scopo delle misure cautelari
2) **Urgenza** (periculum in mora): quando un ritardato intervento rende probabile il verificarsi di uno dei fatti temuti. Il codice prevede un elenco tassativo delle esigenze cautelari (274). Non è consentito giustificare l'applicazione di misure per esigenze diverse da quelle tassative, come ad es. placare l'"allarme sociale" suscitato dal reato (C. Cost. 265/2010)
	 - La carcerazione preventiva (13 c. 5 Cost.) pone problemi di compatibilità con la presunzione di innocenza (27 c. 2 Cost.). La contraddizione è soltanto apparente: le misure cautelari devono essere nettamente differenziate dalla pena e non possono consistere in un'anticipazione della sanzione che potrà essere successivamente applicata solo con la condanna. In ragione di ciò le esigenze si giustificano solo per l'esistenza di un pericolo per il procedimento penale. Al tempo stesso, per differenziare il più possibile la custodia cautelare dalla pena, il legislatore è obbligato a prevedere misure idonee a far fronte di volta in volta alla varietà delle esigenze cautelari e possibilmente meno afflittive della custodia cautelare
3) **Prognosi di colpevolezza allo stato degli atti**: l'accertamento di gravi indizi di colpevolezza (273) basato sugli elementi di prova che l'accusa è riuscita a raccogliere sin dall'inizio delle indagini. Si tratta di un accertamento "allo stato degli atti", basato su materiale probatorio suscettibile di essere modificato successivamente in relazione ai nuovi elementi che saranno raccolti da accusa e difesa. A tutela dell'imputato, l'attuale versione del codice impone che l'accertamento sia fondato su elementi di prova ed adeguatamente motivato (292) 
4) **Immediata esecutività** (293). L'esecutività è l'idoneità del provvedimento ad essere attuato coattivamente anche contro la volontà della persona interessata. Secondo l'art. 92 disp. att. l'ordinanza che dispone la misura cautelare è immediatamente trasmessa al PM che ne ha fatto richiesta, il quale ne cura l'esecuzione. Il provvedimento cautelare ha la caratteristica di restare esecutivo anche se eventualmente contro di esso sia proposta un'impugnazione (588 c 2)
5) **Provvisorietà** in un duplice senso: il provvedimento cautelare 1) non condiziona la decisione "definitiva" pronunciata dal giudice al termine del dibattimento in base alle prove raccolte in contraddittorio; 2) è revocabile o modificabile in attesa della sentenza definitiva (in quanto emesso "allo stato degli atti", potranno sopravvenire ulteriori elementi tali da confermare o escludere i gravi indizi di reità o il modificarsi o il venir meno delle esigenze cautelari - così che è possibile sia modificare sia in melius che in peius che revocare la misura cautelare)
6) **Previsione per legge**: in quanto comportano limitazioni alle libertà fondamentali garantite in Costituzione, in particolare libertà personale (13) e domiciliare (14)
7) **Giurisdizionalità**: di regola le misure sono disposte con un provvedimento adottato dal giudice. Ne deriva che di regola il PM e la PG non hanno il potere di disporre misure cautelari. Sotto tale profilo, il codice pone una garanzia superiore a quella prevista dalla Costituzione, che attribuisce all'autorità giudiziaria (quindi anche al PM) il potere di emanare provvedimenti limitativi della libertà personale. La riserva di giurisdizione non è assoluta; infatti anche la Costituzione prevede che possano essere disposti provvedimenti temporanei dal PM e dalla PG: si possono citare come esempio il fermo di persona gravemente indiziata di delitto (384 cpp). Tali provvedimenti, definiti precautelari, devono essere sottoposti a convalida da parte del giudice entro un termine predeterminato, altrimenti l'indagato deve essere rimesso in libertà. Autonoma rispetto al provvedimento di convalida è l'eventuale successiva decisione di applicare la misura cautelare richiesta dal PM
8) **Impugnabilità**: la Cassazione prevede il ricorso per cassazione per violazione di legge contro tutti i provvedimenti che comportano limitazione per la libertà personale (111 c. 7). Il codice ha esteso questa garanzia perché ha previsto per tutti i provvedimenti anche la possibilità di proporre un'impugnazione di merito, cioè l'appello o il riesame
9) **Proporzionalità**: poiché le misure cautelari incidono su libertà fondamentali garantite dalla Costituzione, la loro applicazione deve rispettare il principio di proporzionalità, che ha un fondamento nel diritto sovranazionale (art. 52 CDFUE) e interno, oltre che nella giurisprudenza della Consulta. Nel cpp l'art. 275 c. 2 è previsto tra i criteri di scelta delle misure cautelari.


La presunzione di innocenza (27 c 2 Cost.) impone che le misure cautelari non abbiano la funzione di anticipare la pena, né quella di costringere l'imputato a confessarsi colpevole. Le esigenze cautelari devono essere previste tassativamente al fine di evitare l'arbitrio del giudice e, quindi lo stravolgimento della funzione delle misure.
La presunzione di innocenza e il rispetto delle libertà fondamentali impongono la previsione di una pluralità di misure cautelari; in tal modo il giudice può scegliere quella più adeguata al caso concreto e la custodia cautelare resta l'extrema ratio.
Il **criterio del "minor sacrificio"** è stato elaborato dalla giurisprudenza costituzionale: la compressione della libertà personale dell'indagato o imputato deve essere contenuta entro i limiti minimi indispensabili a soddisfare le esigenze cautelari riconoscibili nel caso concreto.
Il criterio del minor sacrificio impegna il legislatore a strutturare il sistema cautelare secondo il **modello della "pluralità graduata",** predisponendo una gamma alternativa di misure, connotate da differenti gradi di incidenza sulla libertà personale, dall'altra a prefigurare meccanismi individualizzanti di selezione del trattamento cautelare, adeguati alle esigenze configurabili nelle singole fattispecie concrete.

Le disposizioni generali sulle misure cautelari personali, previste all'inizio del libro IV del cpp rafforzano i principi della riserva di legge e di giurisdizione.
- **Riserva di legge** (restrizione della libertà personale solo nei casi e modi di legge, 13 c. 2 Cost.): il codice precisa i "==casi e modi" quando nell'art. 272== afferma che "le libertà della persona possono essere limitate con misure cautelari soltanto a norma delle disposizioni del presente titolo" (appunto sulle misure cautelari). In tal modo si predispone una regolamentazione unica e generale della materia, che si applica anche qualora la limitazione della libertà personale sia disposta in altra parte del codice (es. nel libro XI relativo ai rapporti con autorità giudiziarie straniere) o in una legge diversa dal codice (es. 214 disp. att.)
- **Riserva di giurisdizione** (279 cpp): sull'applicazione, revoca o modifica delle misure cautelari "==provvede il giudice che procede==". Tale disposizione costituisce interpretazione autentica dell'art. 13 c. 2 Cost. In base a tale interpretazione, per autorità giudiziaria deve intendersi solo il "giudice". Le misure cautelari ==possono essere soltanto richieste dal PM; l'applicazione è riservata alla decisione del giudice==, che è organo terzo ed imparziale. All'inizio del procedimento, prima dell'esercizio dell'azione penale, tale organo è il GIP (279 cpp)

Dopo che la misura è stata eseguita (o notificata), l'imputato ha diritto di essere sentito da giudice nell'interrogatorio definito "di garanzia". In questo momento il difensore ha la possibilità di conoscere la richiesta del PM e gli atti che ha presentato al giudice (293 c. 3). Se ne ricava che il contraddittorio sulla misura cautelare è **posticipato** ad un momento successivo all'applicazione di questa.
**Il principio della domanda cautelare**: "le misure cautelari sono disposte su richiesta del pubblico ministero" (291 cpp). La disposizione è stata interpretata in giurisprudenza in modo coerente con il sistema accusatorio accolto dal codice. Pertanto, al giudice è precluso di disporre d'ufficio le misure cautelari personali. Un'iniziativa d'ufficio del giudice darebbe luogo ad un provvedimento illegittimo. il principio della domanda cautelare vige sia quando deve procedersi all'applicazione della misura, sia quando devono essere ordinate modalità esecutive più gravose. Ciò vale come regola, salvo disposizioni espresse del codice che deroghino al principio e consentano al giudice di ordinare d'ufficio una modalità più gravosa della misura (es. 283 c. 4)

### Tipologie delle misure
![[IMG_4741.jpeg]]

Il codice prevede varie categorie di misure cautelari; la molteplicità permette di configurare la custodia cautelare come **extrema ratio**, da irrogarsi solo quando le altre misure coercitive o interdittive risultino inadeguate (275 c. 3)
Le misure possono essere distinte anzitutto tra personali (comportanti limiti alla libertà personale o di determinazione nei rapporti familiari e sociali) e reali (che toccano singoli beni mobili o immobili ed impongono il divieto di disporre di tali beni):

**MISURE COERCITIVE** (enumerate in ordine crescente di gravità)
**Misure obbligatorie**
- Divieto di espatrio (281): obbligo di non uscire dal territorio nazionale senza autorizzazione del giudice, che può dare tutte le disposizioni necessarie per assicurare l'esecuzione del provvedimento (es. ritiro dei documenti validi per l'espatrio)
- Obbligo di presentarsi alla PG (282): presso gli uffici di quest'ultima nei giorni e nelle ore indicati dal giudice
- Allontanamento dalla casa familiare (282-bis): obbligo di lasciare immediatamente la casa familiare o non farvi rientro e non accedervi senza autorizzazione. Qualora sussistano esigenze di tutela della p.o. o dei prossimi congiunti, il giudice può prescrivere obblighi accessori, come il divieto di avvicinarsi a luoghi determinati, abitualmente frequentati dalla po (282-bis c. 2) o l'obbligo di prestare un assegno periodico ai conviventi (282-bis c. 3). L'allontanamento è una misura cautelare predisposta con particolare riferimento ai reati di violenza nelle relazioni familiari, ma non vi è alcuna norma che la riservi a tale categoria criminologica
	- Norme specifiche per i delitti di violenza domestica o di genere: l'art. 282-bis c. 6 prevede un elenco di delitti (es. 570, 571, 572, 582, 583-quinquies, 600-bis, 600-ter, 600-quater, 601, 602, 609-bis, 609-quater, 609-octies, 612, 612-bis) una serie di disposizioni specifiche a tutela delle persone offese: è consentito al giudice applicare l'allontanamento dalla casa familiare e il divieto di avvicinarsi ai luoghi frequentati dalla p.o. anche al di sotto dell'ordinario limite di pena (collegato alla presenza di un delitto punito nel massimo con più di 3 anni, 280 cpp); è consentito accompagnare la misura con le modalità di controllo del braccialetto elettronico (275-bis); è consentito alla PG di operare la misura pre-cautelare dell'allontanamento d'urgenza su autorizzazione del PM e con successiva convalida del giudice (384-bis); i provvedimenti cautelari di allontanamento dalla casa familiare e divieto di avvicinamento ai luoghi frequentati dalla po devono essere comunicati oltre che alla medesima po anche al suo difensore ove nominato (282-quater c. 1)
	- L'allontanamento dalla casa familiare (ed il divieto di avvicinamento ai luoghi frequentati dalla po) sono comunicati all'autorità di PS competente ai fini dell'eventuale adozione di provvedimenti in materia di armie e munizioni. Tali provvedimenti sono altresì comunicati alla p.o. e ai servizi socio-assistenziali del territorio (282-quater)
- Il divieto di avvicinamento ai luoghi frequentati dalla p.o. (282-ter). Con tale misura il giudice prescrive all'imputato di non avvicinarsi a luoghi determinati, abitualmente frequentati dalla p.o., dai prossimi congiunti di questa o da persone legate da relazione affettiva o convivenza con la persona offesa; il giudice può anche prescrivere all'imputato di mantenere una determinata distanza comunque non inferiore a 500 metri dai predetti luoghi (282-ter c. 1 e 2). Inoltre, il giudice può vietare all'imputato di comunicare, attraverso qualsiasi mezzo, con la persona offesa, i suoi prossimi congiunti e le persone a lei legate da relazione affettiva o convivenza (282-ter c. 3)
- Divieto di dimora (283): impone di non dimorare in un determinato luogo e di non accedervi senza l'autorizzazione del giudice. Viceversa, con l'obbligo di dimora si prescrive di non allontanarsi senza autorizzazione del giudice dal comune o da una sua frazione. Può essere aggiunto inoltre un obbligo di reperibilità (283 c. 3). Il giudice può anche con separato provvedimento prescrivere all'imputato di non allontanarsi dall'abitazione in alcune ore del giorno (283 c. 4). Nel determinare i limiti territoriali delle prescrizioni, il giudice considera per quanto possibile le esigenze di alloggio, lavoro e assistenza dell'imputato
>Rif. Cartabia. Estensione dell'obbligo di trasmissione obbligatoria al giudice civile dei provvedimenti cautelari e definitivi. Il nuovo testo dell'art. 64-bis c. 1-bis ha esteso l'obbligo di trasmissione di determinati provvedimenti (ordinanze che applicano misure cautelari, o ne dispongono sostituzione o revoca, nonché copia dell'avviso di conclusione delle indagini e degli atti di indagine non coperti da segreto ex 329 cpp - o le sentenze che definiscono il processo o decreto di archiviazione) al giudice civile in presenza di una delle seguenti situazioni:
>- in pendenza di procedimenti relativi alla separazione personale dei coniugi, scioglimento o cessazione degli effetti civili del matrimonio, scioglimento unione civile o responsabilità genitoriale
>- quando si procede per reati commessi in danno di minori dai genitori, da altri familiari o persone comunque conviventi, nonché dalla persona legata al genitore da relazione affettiva, anche ove cessata ed è pendente il procedimento relativo alla responsabilità genitoriale, al suo esercizio e al mantenimento del minore.


**Misure custodiali**: comportano una situazione di custodia, da cui derivano due conseguenze: la configurabilità del delitto di evasione (385) ove l'imputato si allontani dal luogo di custodia; il computo del presofferto come esecuzione della pena detentiva nel caso in cui questa debba essere eseguita in seguito a condanna (285 c 3 e 657 cpp)
- Arresti domiciliari (284): il giudice impone all'imputato di non allontanarsi dalla propria abitazione o da altro luogo di privata dimora o da un luogo pubblico di cura o assistenza, ma non in un immobile abusivamente occupato (c. 1-ter). A tale misura possono essere aggiunti limiti alla facoltà dell'imputato di comunicare con persone diverse da quelle che con lui coabitano. E' anche possibile un'attenuazione del rigore della misura, come avviene ad es. quando l'imputato è autorizzato a recarsi a lavoro in quanto "non può altrimenti provvedere alle sue indispensabili esigenze di vita ovvero versa in situazione di assoluta indigenza"
	- **Braccialetto elettronico** (275-bis): non è una misura cautelare, bensì una ==modalità di esecuzione== di altra misura cautelare (es. arresto domiciliare o allontanamento dalla casa familiare). Dal punto di vista tecnico, il braccialetto è uno strumento con cui è possibile controllare costantemente gli spostamenti dell'indagato (rilevatore di presenza che invia periodicamente un segnale ad un ricevitore). Dal punto di vista giuridico, il braccialetto elettronico è definito come una procedura di controllo mediante mezzi elettronici o altri strumenti tecnici, previo accertamento della relativa fattibilità da parte della PG (275-bis). Poiché incide sui diritti fondamentali della persona e comprime la riservatezza della vita privata, ==la sua applicazione è subordinata al **consenso** dell'indagato== (275-bis c. 2). L'eventuale consenso è manifestato con dichiarazione espressa resa alla PG che esegue l'ordinanza del giudice ed è trasmessa al giudice insieme al verbale relativo all'applicazione della misura (293). Se presta il consenso, l'indagato deve agevolare l'applicazione e osservare le prescrizioni imposte. In caso di dissenso, il giudice applica la misura più grave, che può consistere, ove prevista, anche nella custodia cautelare in carcere (275-bis c. 1). Con il medesimo provvedimento con cui dispone il braccialetto elettronico (arresto domiciliare o allontanamento dalla casa familiare), il giudice prevede l'applicazione della misura della custodia in carcere qualora l'imputato neghi il consenso all'adozione dei mezzi e strumenti anzidetti.
	- Divieto di concedere l'arresto domiciliare nel caso in cui l'imputato sia stato condannato per il reato di evasione nei cinque anni precedenti al fatto per cui si procede (art. 284 c. 5-bis). La l. 47/2015 ha posto un'eccezione a tale divieto e consente al giudice di accertare sulla base di specifici elementi se il fatto sia di lieve entità e se le esigenze cautelari possano essere soddisfatte con l'arresto domiciliare. A tal fine il giudice può assumere nelle forme più rapide le relative notizie. La modifica manifesta lo spirito della riforma che ispira anche l'art. 276 cpp e che tende a superare l'automatismo dei divieti restituendo al giudice il potere di valutare il fatto pregresso in base al principio di offensività
- Custodia cautelare in carcere (285). La più grave tra le misure coercitive; con il relativo provvedimento il giudice dispone che l'imputato venga immediatamente condotto in un istituto di custodia a disposizione dell'AG. L'imputato dovrebbe essere tenuto separato dai detenuti che stanno scontando una pena detentiva (14 c. 3 ord. pen.); la mancata costruzione di carceri in misura adeguata, fa sì che in pratica questa norma non venga rispettata
- Custodia in luogo di cura per infermità (286): se l'imputato necessita di cure specialistiche che non possono essere fatte in luogo di detenzione, il giudice ne dispone la custodia cautelare in luogo di cura e se del caso adotta i provvedimenti necessari per prevenire il pericolo di fuga (es. piantonamento). Secondo la giurisprudenza prevalente non si tratta di una misura autonoma, ma di una modalità esecutiva della custodia in carcere. Se la malattia è un'infermità mentale e l'imputato non è socialmente pericoloso, il giudice dispone in luogo della custodia in carcere il ricovero presso il servizio psichiatrico ospedaliero, e cioè in un centro di igiene mentale; se l'imputato è socialmente pericoloso (cioè può commettere nuovi reati, art. 203 cp) si ritiene che il giudice debba applicare in via provvisoria (312 cpp) la misura di sicurezza prevista dall'art. 222 cp e disporre il ricovero se l'infermità mentale è parziale in una casa di cura e custodia; se è totale, in un OPG, oggi denominato residenze per l'esecuzione delle misure di sicurezza (REMS)


**MISURE INTERDITTIVE**: applicazione provvisoria a scopo cautelare di determinati divieti. Misure meno gravi di quelle coercitive, con la semplice compressione di determinati diritti e poteri collegati ad uno status civile o professionale, lasciando inalterata la libertà fisica in senso stretto. Di regola le misure interdittive possono essere applicate solo per delitti puniti con pena dell'ergastolo o reclusione superiore nel massimo a 3 anni (287)
- sospensione dall'esercizio della responsabilità genitoriale (288)
- sospensione dall'esercizio di un pubblico ufficio o servizio: impedisce le attività relative; non si applica agli uffici elettivi ricoperti per diretta investitura elettorale (289)
- divieto di contrattare con la PA, il giudice interdice temporaneamente all'imputato di concludere contratti con la PA salvo. che per ottenere le prestazioni di un pubblico servizio (289-bis, introdotto da L. 3/2019)
- Divieto di esercitare determinate professioni, imprese o uffici direttivi (290). 
	- **Disciplina speciale per la sospensione dall'esercizio di un pubblico ufficio o servizio** Nel corso delle indagini preliminari, quando il PM presenta richiesta di sospensione dall'esercizio di un pubblico ufficio o servizio, il giudice di regola deve procedere all'interrogatorio dell'indagato prima di decidere e non successivamente, come avviene per tutte le altre misure per le quali è previsto l'interrogatorio di garanzia (289 c. 2). La l. 47/2015 ha inteso ampliare l'operatività della sospensione dall'esercizio di un pubblico ufficio o servizio allo scopo di evitare nei limiti del possibile la carcerazione cautelare: il giudice, nei casi in cui il PM chieda una misura coercitiva, può disporre in base ai principi di adeguatezza e proporzionalità di applicare la sospensione dall'esercizio di un pubblico ufficio o servizio, sola o congiunta ad altra misura cautelare

**APPLICAZIONE PROVVISORIA DI MISURE DI SICUREZZA** (312 cpp): il codice prevede la possibilità di applicare provvisoriamente le misure di sicurezza a titolo di provvedimento cautelare:
- ricovero in OPG, oggi sostituito dalle REMS
- ricovero in casa di cura e custodia (CCC), per imputato semi-infermo di mente (206 cp)
- libertà vigilata (228 cp)
>Occorrono i seguenti presupposti: gravi indizi di commissione del fatto; che l'imputato sia socialmente pericoloso (ai sensi del 203 cp, probabilità di commissione di reati); che non siano applicabili in concreto le cause di giustificazione, di non punibilità ed estinzione del reato (273 c. 2 richiamato dal 312 cpp)
>La persona nei cui confronti è applicata provvisoriamente una misura di sicurezza è un soggetto ritenuto incapace di intendere e volere al momento del fatto. Il procedimento di applicazione e le relative impugnazioni sono regolate in modo simile a quanto previsto per le misure custodiali (313 c. 3). Non si applicano i termini massimi di custodia cautelare, bensì il giudice deve procedere ad una valutazione periodica della pericolosità sociale a scadenza semestrale (313 c. 2)
>Ai sensi dell'art. 1 c. 1-quater del d.l 52/2014 le misure di sicurezza non possono durare oltre il tempo stabilito per la pena detentiva prevista per il reato commesso, avuto riguardo alla previsione edittale massima. Pertanto una volta decorso il termine di durata massima della pena detentiva comminata per il reato commesso, l'internato deve essere liberato. Nessun termine è previsto per i delitti puniti con la pena edittale dell'ergastolo.


### Condizioni generali di applicabilità delle misure cautelari personali
![[IMG_4742 1.jpeg]]
Il codice pone le seguenti condizioni di applicabilità delle misure cautelari personali: la presenza di gravi indizi di reità (273 c. 1); la punibilità in concreto del delitto (273 c. 2); una determinata gravità del delitto addebitato all'imputato.

1) **La gravità del delitto** (280 cpp). Non sono applicabili le misure coercitive ed interdittive per contravvenzioni; a questi possono applicarsi solo misure cautelari reali (sequestro conservativo e preventivo). Parimenti, non possono applicarsi misure coercitive e interdittive al di sotto di una soglia minima di gravità del delitto addebitato (pena detentiva superiore a 3 anni nel massimo, con alcune eccezioni in cui il limite non opera: trasgressore di prescrizioni inerenti ad una precedente misura cautelare; delitti di violenza domiciliare o di genere; misure interdittive x reati in cui la qualità interdetta ha uno specifico ruolo nella commissione dell'illecito penale)
	- per determinare la pena ai fini dell'applicazione delle misure cautelari, l'art. 278 impone di considerare la pena detentiva prevista nel massimo per il singolo delitto consumato o tentato, senza tener conto della continuazione, della recidiva e delle circostanze comuni del reato, ma tenendo conto dell'aggravante di aver profittato di situazioni tali da ostacolare la pubblica o privata difesa (61 n 5) e dell'attenuante del danno o lucro di speciale tenuità (62 n 4). Sulla quantità di pena così individuata devono operarsi gli aumenti o diminuzioni per circostanze "indipendenti" o per quelle ad effetto speciale
	- Emergono quindi 3 categorie di delitti (v. schema supra)
2) **Punibilità in concreto** (273 c. 2): nessuna misura può essere applicata se risulta che il fatto è stato compiuto in presenza di causa di giustificazione o di non punibilità (es. fatti in danno di congiunti, 649 cp) o se sussiste causa di estinzione del reato (es. prescrizione) o una causa di estinzione della pena che si ritiene possa essere irrogata (es. indulto di tre anni se la pena non sarà superiore a tale entità)
3) **Gravi indizi** (273 cpp): l'espressione sta a significare il quantum di prova che serve a legittimare la misura cautelare. Il codice del 1988 impone un quantum probatorio più alto, rispetto alla previgente formulazione per cui bastavano "sufficienti" indizi. Occorre tener conto che le misure cautelari vengono applicate normalmente nelle indagini preliminari, cioè in un momento nel quale non si è svolto il contraddittorio dibattimentale e la base probatoria è ancora provvisoria. Le prove sono gli elementi esistenti "allo stato degli atti". Sulla base di detto materiale il giudice deve formulare il giudizio prognostico concernente la probabilità che si pervenga alla condanna, cioè quella decisione che accerterà la colpevolezza al di là di ogni ragionevole dubbio (533). Occorre che l'accusa provi come molto probabile la reità dell'indagato.
	- Secondo SU 2006 Spennato la regola richiede una ragionevole e alta probabilità di colpevolezza. La base probatoria del giudizio cautelare è costituita dagli "elementi" su cui la richiesta si fonda che corredano la richiesta del PM (291 cpp). Si tratta degli atti raccolti in modo unilaterale dalla pubblica accusa, dalla PG ed eventualmente dal difensore dell'indagato e dell'offeso. Tali atti sono utilizzabili come prove durante le indagini. Si tratta di accertare se a tali atti sono applicabili le norme sulle prove che si trovano nel libro terzo del codice. La collocazione della materia nel libro terzo già di per sé costituisce un indice positivo della sua applicabilità in tutto il procedimento penale: i primi quattro libri costituiscono infatti una "parte generale" del procedimento penale.
	- L'==art. 273 c. 1-bis richiama alcune disposizioni del libro Terzo sulla prova, rendendole applicabili al giudizio sui gravi indizi==: l'art. 192 c. 3 e 4 (riscontri per le dichiarazioni di imputati connessi o collegati); 195 c. 7 (indicazione della fonte delle dichiarazioni per sentito dire); 203 (divieto di utilizzare le dichiarazioni che la PG ha ricevuto dai suoi informatori a meno che essi non siano sentiti); 271 (divieto di utilizzare i risultati delle intercettazioni illegittimamente eseguite). Il richiamo a tali norme non deve essere letto come se implicasse a contrario l'inapplicabilità di tutte le altre disposizioni del libro III. Viceversa deve essere inteso come un giudizio ex lege di compatibilità e necessaria applicazione quanto meno delle norme richiamate espressamente.


**ESIGENZE CAUTELARI** (274):
- **Pericolo di inquinamento della prova**: situazioni di concreto e attuale pericolo sia per l'acquisizione della prova (pericolo di occultamento), sia per la genuinità (pericolo di alterazione). Le indagini devono essere quelle relative al fatto per cui si procede (non per eventuali altri reati ipotizzati dall'inquirente. La situazione di pericolo deve essere fondata su circostanze di fatto espressamente indicate nel provvedimento a pena di nullità (292 c. 2)
	- Il legislatore con L. riforma 332/1995 ha precisato che il pericolo di inquinamento non può essere desunto dal silenzio mantenuto dall'imputato o dalla mancata ammissione degli addebiti, così reagendo agli abusi verificatisi nella prassi applicativa
- **Pericolo di fuga**: quando l'imputato si à dato alla fuga o vi è concreto e attuale pericolo che si dia alla fuga. Occorre che il giudice ritenga possibile che all'imputato possa essere irrogata in concreto una pena superiore a 2 anni di reclusione. Al di sotto di tale soglia impedisce di dare rilevanza al pericolo di fuga.
	- L. 47/2015 ha precisato che le situazioni di concreto e attuale pericolo non possono essere desunte esclusivamente dalla gravità del reato per cui si procede
- **Pericolo che vengano commessi determinati reati**: pericolo concreto e attuale che l'imputato commetta una delle seguenti categorie di reati.
	- delitti con l'uso di armi o altri mezzi di violenza personale
	- delitti diretti contro l'ordine costituzionale
	- delitti di criminalità organizzata
	- delitti della stessa specie per cui si procede. Per i delitti della stessa specie l'arresto domiciliare può essere disposto solo quando è prevista la reclusione almeno di 4 anni nel massimo; la carcerazione cautelare solo quando è disposta la reclusione di almeno 5 anni nel massimo oppure se si tratta di delitto di finanziamento illecito dei partiti
> Il pericolo attuale di commissione di reati deve essere desunto da specifiche modalità del fatto e dalla personalità pericolosa dell'autore, con il limite che la pericolosità non può essere desunta esclusivamente dalla gravità del reato addebitato, bensì deve essere ricavata da precedenti penali, comportamenti o atti concreti


**CRITERI DI SCELTA DELLE MISURE CAUTELARI**. Le misure cautelari devono rispettare il criterio del minor sacrificio necessario, per cui la restrizione deve essere contenuta entro i limiti indispensabili per soddisfare le esigenze cautelari del caso concreto (C cost 299/2005). 
La misura deve essere
1) **Adeguata alle esigenze cautelari** (idoneità/adeguatezza, 275 c. 1): il codice prevede varie misure cautelari, ciascuna strutturata in modo diverso ed adattabile al caso concreto (sistema ordinato secondo il principio della "pluralità graduata", secondo cui le misure sono connotate da differenti gradi di incidenza sulla libertà personale). Una volta che il PM ha adempiuto l'onere di provare l'esistenza di un'esigenza cautelare, occorre che vi sia piena corrispondenza funzionale tra misura cautelare e pericolo che si vuole evitare
	- ==Per l'esigenza cautelare del pericolo di inquinamento della prova, il codice impone una ponderazione ancora più accurata==: il giudice con l'ordinanza con cui dispone la misura deve fissare la data di scadenza dell'efficacia della misura cautelare, tenendo conto del tempo necessario per compiere le indagini preventivate (292 c. 2 lett. D); se dispone la custodia in carcere, essa non può di regola avere durata superiore a 30 gg, salvo delitto di particolare gravità (301 c. 2-bis); può essere disposta la proroga per non più di due volte ed entro il limite complessivo di 90 gg (301.2-ter)
2) **Principio di proporzionalità** (275 c. 2): la libertà di una persona deve essere limitata non più di quanto sia strettamente necessario, in misura proporzionata ==all'entità del fatto ed alla sanzione che si ritiene possa essere irrogata.==
	- **Divieto di carcerazione cautelare in casi di prevedibile esecuzione della pena in stato non detentivo**: il legislatore ha voluto regolare i casi-limite nei quali fin dalla richiesta della misura è prevedibile che al momento della pronuncia dell'eventuale condanna la pena sarà scontata fuori dal carcere: ==quando si prevede che sarà concessa la sospensione condizionale della pena== (275 c. 2-bis), ossia quando la pena da irrogare in concreto non supera i due anni e il giudice ritiene che il colpevole si asterrà dal commettere ulteriori reati (163 e 164 cp), il beneficio è di regola concesso quando il colpevole non ha precedenti penali. Divieto di applicare la carcerazione cautelare ==quando egli ritiene che la pena detentiva irrogata non sarà superiore a 3 anni e quindi sarà di regola sospesa in attesa dell'applicazione di una misura alternativa== (656 cpp)
	- il divieto non opera quando l'indagato ha trasgredito le prescrizioni di una misura cautelare (276 c. 1-ter e 280 c. 3), nei procedimenti per violenza domestica o di genere (275 c. 2-bis), quando gli arresti domiciliari non possono essere disposti per inidoneità del domicilio e nessun'altra misura cautelare è adeguata (284)
3) **Principio di gradualità**: custodia in carcere come extrema ratio, applicabile solo quando le altre misure coercitive o interdittive risultano inadeguate. 
	- Rafforzamenti al principio di gradualità (introdotti dalla l. 47/2015 in modifica del 275 c. 3): 1) possibilità di applicare cumulativamente le misure coercitive o interdittive diverse dal carcere; 2) obbligo di indicare le specifiche ragioni per cui ritiene inidonea la misura degli arresti domiciliari con braccialetto elettronico (SU Lovisi 2016)
	- Eccezioni al principio di gradualità per determinati delitti che denotano una forte pericolosità: sono previste presunzioni sia di sussistenza delle esigenze cautelari che di adeguatezza della carcerazione cautelare
		- presunzione di sussistenza delle esigenze cautelari (almeno una di quelle indicate dal 274 cpp). La presunzione è relativa, perché ammette la prova contraria (che non. vi è alcuna esigenza cautelare nel caso concreto). Si tratta dei delitti di associazione sovversiva, terroristica e mafiosa (270, 270-bis e 416-bis); delitti di competenza della procura distrettuale e procura nazionale antimafia (51 c. 3-bis e 3-quater cpp); delitti di violenza alla persona (575, 600-bis, 600-ter, 600-quinquies, 609-bis, 609-quater, 609-octies). La giurisprudenza costituzionale ha affermato la legittimità costituzionale delle presunzioni relative, in quanto suggerite da alcuni aspetti ricorrenti di determinati reati, caratterizzati da forte pericolosità e che consentono di affermare che nella maggior parte dei casi è presente almeno una delle esigenze cautelari, salvo prova contraria
		- presunzione di adeguatezza della carcerazione cautelare, quindi con riferimento alla misura applicata. Il legislatore ha ritenuto adeguata la sola custodia cautelare in carcere. Per alcuni reati la presunzione è assoluta, cioè non suscettibile di prova contraria (rendendo inapplicabile altre misure cautelari meno gravi come arresto domiciliare; La presunzione assoluta cade solo se viene meno la prima presunzione relativa: la difesa potrà soltanto vincere la presunzione relativa di sussistenza delle esigenze cautelari, dimostrandone la insussistenza, per cui nessuna misura cautelare può essere applicata); per altri reati è relativa (la presunzione viene meno sia quando sono acquisiti elementi da cui risulti che non vi sono esigenze cautelari, sia quando si dimostri che le esigenze cautelari, pur sussistenti, possono essere soddisfate con misure meno afflittive)
