Il codice prevede dettagliatamente i requisiti formali che devono avere i singoli atti del procedimento penale; tali requisiti danno luogo al "modello legale"
L'atto perfetto è quello conforme al modello descritto dalla norma processuale; esso è valido e produce gli effetti giuridici previsti dalla legge, primo fra tutti quello di essere utilizzato dal giudice per la decisione.

L'atto non conforme al modello legale può essere **invalido** (quando rientra in uno dei quattro casi di invalidità previsti dal codice: decadenza; inammissibilità; nullità; inutilizzabilità) o **meramente irregolare** (se la difformità non rientra in una delle ipotesi e quindi l'atto è valido: il giudice potrà tenerne conto ai fini della decisione anche se l'irregolarità comporta una maggiore difficoltà di valutare il significato probatorio dell'atto - ad es. la mancata riproduzione della domanda nel verbale ex 136.2 non consente di valutare l'attendibilità della risposta.).

Cause di invalidità:
- **Inammissibilità**: impedisce al giudice di esaminare nel merito una richiesta presentata da una parte (effettiva o potenziale) quando la richiesta stessa non ha i requisiti richiesti dalla legge perché possa essere ammessa
- **Decadenza**: comporta l'invalidità dell'atto che sia stato eventualmente compiuto dopo che è scaduto un termine (173)
- **Nullità**: vizio che colpisce un atto del procedimento compiuto senza l'osservanza di determinate disposizioni espressamente stabilite dalla legge a pena di nullità (177)
- **Inutilizzabilità**: invalidità che colpisce direttamente il valore probatorio di un atto; il giudice non può basarsi su di esso per emettere una decisione 

**Principio di tassatività**: vige per tutte le cause di invalidità, che sono solo quelle espressamente previste da una norma di legge. Il principio è espressamente previsto per la nullità (177) e per la decadenza (173), ma è desumibile dall'intero sistema delle cause di invalidità



