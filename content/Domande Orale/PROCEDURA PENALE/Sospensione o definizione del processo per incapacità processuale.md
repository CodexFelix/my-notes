Il giudice deve valutare anche d'ufficio se l'imputato/indagato non è in grado di partecipare coscientemente al procedimento per infermità mentale, cioè se non è capace di esercitare consapevolmente quel diritto di autodifesa che spetta a lui personalmente e non può essere praticato da altre persone al suo posto.

In tal caso, il giudice prima di porsi il problema di sospendere o meno il procedimento, deve compiere una valutazione preliminare. La materia ha subito modifiche per opera della Riforma Orlando (L. 103/2017) e la sent. della Corte cost. 65/2023 ha parificato all'infermità "mentale" quella di natura mista (ossia di origine anche "fisica) che tuttavia comprometta le facoltà di coscienza, pensiero, percezione ed espressione (es. SLA)

1) **Possibilità di prosciogliere l'imputato** (con sentenza di proscioglimento o di non luogo a procedere nell'UP), sia perché l'imputato è innocente o perché vi è una situazione di improcedibilità (manca la querela o l'autorizzazione a procedere) o perché mancava totalmente la capacità di intendere e volere al momento del fatto: la sentenza che enuncia una di tali formule deve essere pronunciata anche se l'imputato è incapace processualmente in quel momento
2) **Impossibilità di prosciogliere l'imputato**: il giudice deve accertare la responsabilità penale dell'imputato e di conseguenza appare probabile una condanna perché l'imputato era imputabile o semi imputabile al momento del fatto. In tal caso deve verificare se l'imputato ==sia in grado o meno di partecipare coscientemente al procedimento.== La riforma Orlando ha distinto tra incapacità reversibile o irreversibile:
	1) **=Se l'incapacità appare reversibile->Sospensione del procedimento=** il giudice dispone con ordinanza che il procedimento sia sospeso e nomina un curatore speciale (preferibilmente il rappresentante legale dell'imputato 71 c. 2). Ogni sei mesi il giudice dispone perizia per accertare lo stato psichico dell'imputato (72). L'ordinanza è revocata quando l'imputato risulti in grado di partecipare coscientemente al procedimento penale oppure se nei suoi confronti deve essere pronunciata sentenza di proscioglimento o di non luogo a procedere (di cui al punto 1). In base all'art. 159 c.p. il ==corso della prescrizione rimane sospeso in caso di sospensione del procedimento per ragioni di impedimento dell'imputato==
	2) **Se l'incapacità appare irreversibile e l'imputato NON è pericoloso -> pronuncia sentenza di non luogo a procedere o di non doversi a procedere (se in dibattimento)**. Ai sensi dell'art. 345 c. 2, quando lo stato di incapacità processuale dell'imputato viene meno o si accerta che è stato erroneamente dichiarato, può essere esercitata l'azione penale per il medesimo fatto contro la stessa persona.
	3) **Imputato affetto da incapacità irreversibile e PERICOLOSO**->(deve essere applicata misura di sicurezza diversa dalla confisca). Il giudice ogni 6 mesi deve disporre ulteriori accertamenti 