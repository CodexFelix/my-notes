### Registro notizie di reato e atti garantiti
![[IMG_4785.jpeg]]

1) L'iscrizione della notizia di reato dopo la rif. Cartabia: la riforma ha voluto rendere più stringenti i presupposti per effettuare l'iscrizione. Lo scopo è quello di assicurare certezza e omogeneità a un atto che segna la decorrenza del termine delle indagini preliminari; inoltre, la nuova disciplina mira a fornire parametri di riferimento il più possibile oggettivi al giudice che viene chiamato a valutare la tempestività dell'iscrizione. L'effetto è quello di assicurare, oltre alla certezza del momento in cui le indagini hanno avuto inizio, una maggiore tutela della presunzione di innocenza. L'iscrizione deve avvenire immediatamente, appena il PM ha notizia di un reato contenente la rappresentazione di un fatto, determinato e non inverosimile riconducibile in ipotesi ad una fattispecie incriminatrice (335 c. 1). Quanto al nome dell'indagato, il 335 c. 1-bis conferma la possibilità di iscriverlo in un momento successivo rispetto alla registrazione della notizia di reato nella sua oggettività: il PM provvede all'iscrizione del nome della persona cui il reato è attribuito non appena risultino, contestualmente all'iscrizione della notizia di reato o successivamente, indizi a suo carico.
2) Limiti all'efficacia dell'iscrizione a fini civili e amministrativi (335-bis: "la mera iscrizione nel registro di cui al 335 non può da sola determinare effetti pregiudizievoli di natura civile o amministrativa per la persona alla quale il reato è attribuito)
3) **Il potere di retrodatazione del PM (335 c. 1-ter)**: quando non ha provveduto tempestivamente ad inserire nel registro la notizia nella sua oggettività o il nome dell'indagato, può indicare la data anteriore a partire dalla quale l'iscrizione deve intendersi effettuata. Consente al PM di rimediare ad eventuali ritardi senza che debba attivarsi il controllo giurisdizionale introdotto dalla riforma.
4) **Ordine del giudice di iscrizione del nome della persona sottoposta ad indagini** (335-ter) riconosce al giudice il potere di ordinare con decreto al PM l'iscrizione dell'indagato se ritiene che il reato debba essere attribuito ad una persona non ancora iscritta nel registro delle notizie del reato. A seguito dell'ordine, il PM provvede all'iscrizione indicando la data a partire dalla quale decorrono i termini delle indagini (335-ter c. 2). Resta salva la facoltà dell'indagato di proporre al giudice la richiesta di accertamento della tempestività dell'iscrizione, in base alla nuova disciplina introdotta all'art. 335-quater
5) **Controllo della tempestività dell'iscrizione nel RGNR su istanza dell'indagato** (335-quater) [v. schema]
6) La conoscibilità del registro su iniziativa del soggetto interessato. Una volta che il nome dell'indagato è stato iscritto nel registro delle notizie di reato, le indagini continuano a svolgersi di regola in segreto fino alla conclusione delle stesse o fino a che non venga compiuto un atto garantito. Prima di tali momenti, l'indagato e l'offeso possono ottenere una notizia "ufficiale" dell'esistenza di un procedimento nei loro confronti soltanto se si attivano, cioè se chiedono alla segreteria del PM di avere conoscenza delle iscrizioni a proprio carico (335). Con particolare riferimento all'indagato, il diritto alla conoscenza delle indagini a proprio carico tutela il diritto di difesa ed il diritto di essere informato in termini brevi circa la natura e i motivi dell'accusa (111 c. 3 Cost.). Tale diritto, tuttavia, deve bilanciarsi con la tutela del segreto investigativo. Pertanto, non è detto che l'indagato e l'offeso possano ottenere una risposta significativa. Di regola le iscrizioni sono conoscibili dall'indagato e dall'offeso; ma in casi eccezionali restano segrete.
	- Segreto sulle iscrizioni nel registro: 
		- se si procede per delitti di criminalità mafiosa (51 c. 3-bis), le iscrizioni restano segrete fino a 2 anni (335 c. 3) - per tali reati le iscrizioni non sono conoscibili a richiesta; la proroga delle indagini viene data in segreto e due anni è il termine massimo di durata delle indagini
		- se si procede per gravi delitti non mafiosi (407 c. 2 lett. A) le iscrizioni restano segrete fino ad un anno (335 c. 3); per tali reati le iscrizioni non sono conoscibili e la durata iniziale delle indagini è eccezionalmente 1 anno (anziché 6 mesi); tuttavia, l'eventuale richiesta di proroga deve essere comunicata all'indagato
		- In ogni caso, il PM può disporre la segretazione fino ad un massimo di 3 mesi quando sussistono specifiche esigenze attinenti alle indagini (335 c. 3-bis), cioè quando vi è pericolo di inquinamento delle prove
	- Informazioni alla persona offesa: in base alla L. Orlando, decorsi 6 mesi dalla data di presentazione della denuncia o della querela, la persona offesa potrà chiedere di essere informata dall'autorità che ha in carico il procedimento circa lo stato del medesimo; ciò dovrà avvenire in modo che non sia violato il segreto investigativo (335 c. 3-ter). Ad es. sarà informata se è stato emesso l'avviso di conclusione delle indagini (415-bis) o se è stata richiesta la proroga delle indagini (407 c. 3)

##### Informazione di garanzia e informazione sul diritto di difesa
Il PM che sta per compiere un atto garantito deve inviare all'indagato ed alla persona offesa l'informazione di garanzia.
Il contenuto più importante dell'informazione di garanzia è l'invito a nominare un difensore di fiducia. Se l'indagato non provvede alla nomina, il PM designa il difensore d'ufficio richiedendo il nominativo all'ufficio appositamente istituito presso il Consiglio Ordine Avvocati.


**Informazione sul diritto di difesa** (369-bis): Deve essere inviata all'indagato in occasione del primo tra gli atti garantiti che si svolgono su iniziativa del PM al fine di rendere effettivo l'istituto della difesa d'ufficio (es. prima dell'interrogatorio dell'indagato). 
La comunicazione contiene tutta una serie di elementi che hanno la funzione di rendere edotto l'indagato di tutti gli obblighi e le facoltà connessi alla difesa d'ufficio. In particolare:
- informazione dell'obbligatorietà della difesa tecnica nel processo penale, con indicazione delle facoltà e dei diritti attribuiti dalla legge all'indagato;
- nominativo del difensore d'ufficio e suo indirizzo e recapito telefonico
- indicazione della facoltà di nominare un difensore di fiducia con l'avvertimento che, in mancanza, l'indagato sarà assistito da quello nominato d'ufficio
- obbligo di retribuire il difensore d'ufficio a meno che l'indagato non ottenga l'ammissione al patrocinio a spese dello Stato e l'avvertimento che, in caso di insolvenza, si procederà ad esecuzione forzata
- indicazione delle condizioni per l'ammissione al patrocinio a spese dello Stato
- avviso che l'indagato ha diritto all'interprete e alla traduzione degli atti fondamentali del procedimento
Nella pratica accade spesso che l'informazione sul diritto di difesa sia inviata unitamente all'informazione di garanzia all'interno di un unico atto.
### Atti compiuti personalmente o su delega alla PG