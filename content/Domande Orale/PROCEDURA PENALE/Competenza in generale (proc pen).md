Libro I (soggetti del procedimento) - Titolo I (Giudice)
Artt. 4 e ss. cpp
___
La competenza è la misura del potere giurisdizionale attribuita a ciascun ufficio giudiziario (parte della funzione giurisdizionale svolta dal singolo organo)

La competenza è individuata per approssimazioni successive che tengono conto di:
- **materia** (titolo di reato)
- **territorio** (luogo in cui si è commesso il reato)
- **funzione** che deve essere svolta in una determinata fase o grado del procedimento
- eventuale **connessione** con altri procedimenti

### Materia: ripartita in base a criterio quantitativo e qualitativo 
- L'art. 4 è la disposizione generale che fissa le regole di determinazione della competenza in base alla ==gravità del reato== e in particolare la pena massima stabilita dalla legge per ciascun reato consumato o tentato. Non si tiene conto della continuazione (81) della recidiva (99-101) e delle circostanze del reato, fatta eccezione di quelle ad aggravanti ad effetto speciale (aumento di pena superiore a 1/3 ex 63 cp) o per cui stabilisce una pena di specie diversa da quella ordinaria

Ripartizione competenza per materia in primo grado:
- Tribunale per i minorenni (dpr 448/1988), composto da due giudici togati e due esperti di psicologia, pedagogia e materie analoghe, nominati con decreto del capo dello Stato su proposta del Ministro della Giustizia, previa deliberazione del CSM
	- competente per i reati commessi da minori di anni 18 (età che l'imputato aveva all'epoca dei fatti addebitati)
	- competenza esclusiva: la cognizione resta attribuita al tribunale x minorenni anche se il minore ha commesso un reato che sarebbe di competenza della corte d'assise o tribunale o GdP. Se ha commesso reato insieme ad adulti, la competenza rimane del Tribunale Minorenni

- Corte d'assise (giudice collegiale composto da 2 giudici di carriera e 6 giudici popolari): competenza a giudicare gravi fatti di sangue e più gravi delitti politici. Normalmente delitti che non richiedono conoscenze tecnico-giuridiche. Ai sensi dell'art. 5 cpp:
	- delitti puniti con ergastolo o reclusione >24 anni, esclusi i delitti comunque aggravati di tentato omicidio, rapina, estorsione e associazioni mafiose anche straniere, delitti previsti dal 309/90
	- delitti consumati di omicidio del consenziente, aiuto al suicidio e omicidio preterintenzionale (579, 580 e 584)
	- ogni delitto colposo se dal fatto è derivata la morte di più persone, escluse morte o lesioni come conseguenza non voluta di altro delitto (586); rissa (588); omissione di soccorso (593)
	- Ricostituzione del partito fascista, genocidio, sempre che per tali delitti sia stata prevista la pena della reclusione non inferiore nel massimo a 10 anni
	- (novità riforma 2010) delitti di associazione a delinquere non mafiosa finalizzata a commettere i delitti di riduzione in schiavitù, tratta di persone, acquisto e alienazione di schiavi, favoreggiamento pluriaggravato all'immigrazione clandestina; altri delitti con finalità di terrorismo

- Giudice di pace (d.lgs. 274/2000), competente a conoscere fattispecie individuate qualitativamente. Normalmente reati che costituiscono espressione di microconflittualità individuale: 
	- tra reati procedibili a querela: percosse, lesioni volontarie procedibili a querela; diffamazione
	- reati procedibili d'ufficio: alcune fattispecie contravvenzionali come somministrazione di bevande alcoliche a minori e infermi di mente (689 cp)

- Tribunale (6 cpp), composto da magistrati di carriera, competente ==in via residuale== a giudicare quei reati che non appartengono alla competenza della Corte d'assise o del giudice di pace
	- anche competenza qualitativa per alcuni reati che richiedono competenze tecniche: es. reati finanziari; reati commessi a mezzo cinema, stampa, radio e televisione
	- Tribunale collegiale (formato da 3 giudici): reati puniti, anche nelle ipotesi del tentativo, nel massimo con la pena superiore a 10 anni, ma inferiore a 24 (altrimenti sarebbe competenza della corte d'assise)
	- Monocratica: reati puniti con la pena detentiva nel massimo inferiore a 10 anni (33-ter cpp), purché non di competenza del GdP. 
		- reati che presentano un notevole tasso di pericolosità sociale: es. rimozione cautele contro infortuni sul lavoro, adulterazione o contraffazione di cose in danno della salute pubblica; lesioni personali stradali (590 bis); produzione e traffico illecito di sostanze stupefacenti, salvo che siano contestate le aggravanti dell'art. 80 Dpr 309/90

### Territorio (art. 8) - Locus commissi delicti
- Determinata dal luogo in cui il reato è stato consumato (massimo grado di gravità, nel senso che sono presenti tutti gli elementi costitutivi della fattispecie nella massima gravità)
	- la regola del locus commissi delicti risponde a esigenze di rilievo quali: assicurare un effettivo controllo sociale; rendere più agevole e rapida la raccolta delle prove; ridurre i disagi per le parti e i testi; dovere di riaffermare la giustizia proprio nel luogo in cui sono stati violati (SU Orlandelli 2009)

Eccezioni alla regola del locus commissi delicti:
- Se dal fatto è derivata morte di una o più persone -> luogo in cui è stata commessa l'azione o omissione
- Reato permanente -> luogo in cui ha avuto inizio la consumazione, anche se dal fatto è derivata la morte di una o più persone
- Delitto tentato -> luogo in cui è stato compiuto l'ultimo atto diretto a commettere il delitto

Regole suppletive nei casi in cui quelle generali non consentano di addivenire alla determinazione del giudice competente:
- giudice del luogo in cui è avvenuta una parte dell'azione o dell'omissione
- giudice della residenza, dimora o domicilio dell'imputato
- luogo in cui ha sede l'ufficio del PM che ha per primo iscritto la notizia di reato nell'apposito registro
- Ipotesi previste da alcune fattispecie speciali (L. stampa prevede che per diffamazione mediante trasmissione radiotelevisiva è competente il giudice del luogo di residenza p.o.)

**Procedimento nei confronti di magistrato** (11 cpp): importante deroga, nei casi in cui un magistrato assume la qualità di imputato, indagato, persona offesa o danneggiata dal reato, quando in base alle regole ordinarie tali procedimenti sarebbero attribuiti alla competenza di un ufficio giudiziario compreso nel distretto di CdA in cui il magistrato esercita le sue funzioni o le esercitava al momento del fatto.
	- Attribuzione ad un giudice competente x materia, ma che è individuato territorialmente nel capoluogo di CdA facendo ricorso alla **Tabella** annessa alla l. 420/1998, allo scopo di assicurare l'imparzialità dell'organo giudicante
	- Tale regola vale anche in caso di procedimenti connessi a quelli in cui il magistrato assume la qualità di imputato, indagato, persona offesa o danneggiato dal reato (11 c. 3)


### Competenza per connessione (art. 12)
Connessione: criterio attributivo della competenza del giudice tra ==reati uniti da un legame di tal genere che la competenza è attribuita ad un unico organo giurisdizionale==.

Tre casi di connessione:
1. ==Concorso di persone (110) o cooperazione colposa (113)== o quando l'evento è stato ==concausato== da più persone con condotte indipendenti. (lettera A)
2. ==Concorso formale o Reato continuato==: quando una stessa persona è imputata di più reati commessi con una sola azione od omissione o con più azioni esecutive del medesimo disegno criminoso (lett B)
3. ==Nesso teleologico (61 c. 2):== si procede per più reati di cui gli uni sono stati commessi per eseguire od occultare gli altri. (lettera C)

Individuazione del giudice competente in caso di connessione:
- in caso di più giudici competenti per materia -> corte d'assise prevale su tribunale (15 cpp)
- se più giudici ugualmente competenti per materia, ma diversa competenza per territorio -> prevale il giudice competente per il reato più grave (in base agli indici del 16 c. 3), in caso di pari gravità giudice competente per il reato commesso per primo (16 c 1)
- Connessione collegiale-monocratico -> prevale collegiale (33-quater)
	- se per alcuni reati è prevista citazione diretta e per altri udienza preliminare -> PM procede per tutti nelle forme ordinarie chiedendo rinvio a giudizio (UP)

Deroghe alla connessione:
- procedimenti contro imputati minorenni; questi devono sempre e comunque essere giudicati dal tribunale per i minorenni, giudice specializzato che deve tenere presente il fine primario della rieducazione (art. 14)
- Regole speciali per procedimenti di competenza di giudici ordinari e speciali: tra GO e Cost. prevale competenza Corte costituzionale; tra giudice ordinario e militare prevale ordinario solo se il reato ordinario è punito più gravemente, altrimenti niente connessione
- Connessione procedimenti giudice di pace: limitata ai casi di fatto inscindibile (concorso formale di reati) e determina l'attrazione al giudice superiore

**Riunione dei procedimenti**
Quando i procedimenti sono connessi, di regola accade anche che siano riuniti, cioè trattati congiuntamente in un unico procedimento ad opera di un unico organo giudicante. 
Il simultaneus processus realizza un'economia di atti, perché ad es. un testimone è sentito una sola volta su più imputati.

Non è sempre detto, però, che in presenza di connessione i procedimenti debbano svolgersi necessariamente riuniti; quello che la legge impone è che vi sia un unico giudice competente per materia e territorio.

**Perché si possa disporre la riunione occorre che (17):**
- i procedimenti siano ==pendenti nella stessa fase e nello stesso grado==
- che i procedimenti siano di ==competenza dello stesso giudice==
- che i procedimenti siano ==connessi==, ==oppure che fra gli stessi vi sia comunque una di quelle ipotesi di collegamento probatorio== (371 c. 2 lett B -> la prova di un reato o sua circostanza influisce sulla prova di altro reato o circostanza)
- che la riunione ==non determini un ritardo== nella definizione dei procedimenti


**Casi di separazione obbligatoria dei procedimenti** - salvo che ritenga la riunione assolutamente necessaria per l'accertamento dei fatti: 
- quando nel corso dell'udienza preliminare è possibile ==decidere subito la posizione di un imputato== (es. caso di giudizio abbreviato o patteggiamento)
- quando per un imputato si debba ==sospendere il procedimento==
- quando un imputato ==non è comparso in dibattimento ed occorra rinnovare la citazione nei suoi confronti==
- quando uno o più ==difensori di imputati non sono comparsi in dibattimento per motivi legittimi==
- quando per un imputato l'==istruzione dibattimentale è già stata conclusa, mentre per altri deve continuare con tempi lunghi==
- quando ==stanno per scadere i termini di custodia cautelare in relazione a taluno dei delitti elencati nel 407 c. 2 lett. A== (reati di criminalità organizzata ed ipotesi assimilate), ed occorra definire con urgenza la fase o il grado per evitare la scarcerazione automatica

**Separazione facoltativa dei procedimenti**: 
fuori dai casi predetti, la separazione può essere disposta su accordo delle parti, quando il giudice la ritenga utile ai fini della speditezza del processo (18 c. 2)


