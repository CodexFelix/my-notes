![[IMG_4774.jpeg|600]]

I provvedimenti che applicano, modificano o revocano le misure cautelari, sono impugnabili nei casi previsti dalla legge. 
Il codice prevede 3 mezzi di impugnazione:
- Riesame: avverso le ordinanze che applicano per la prima volta (ab initio) una misura coercitiva; la richiesta può essere proposta esclusivamente dall'imputato o dal suo difensore, non dal PM
- Appello: nei confronti di tutti gli altri provvedimenti in tema di misure cautelari personali. Può essere imputato dall'imputato/difensore e dal PM
- Ricorso per cassazione
Il procedimento relativo al singolo mezzo di impugnazione si svolge in modo autonomo rispetto al procedimento penale, che segue il suo corso; l'impugnazione contro una misura cautelare costituisce un procedimento incidentale, che si sviluppa parallelamente allo svolgimento del procedimento penale.

Competente a decidere è il tribunale (in composizione collegiale) del capoluogo del distretto di CdA nel quale ha sede il giudice che ha disposto la misura ("tribunale della libertà")

I mezzi di impugnazione sono privi di effetto sospensivo sul provvedimento limitativo della libertà personale (588 c. 2). Ciò vuol dire che la misura cautelare continua ad avere effetto nonostante che sia stata presentata impugnazione.


### Riesame (309)
- Impugnazione ==completamente devolutiva==, che permette all'imputato di ottenere il controllo giurisdizionale sulla legittimità e sul merito del provvedimento che applica una misura coercitiva ab initio. Si distingue nettamente dall'appello che ha effetto limitatamente devolutivo e permette di controllare i rimanenti provvedimenti presi dal giudice in tema di misure cautelari personali (es. diniego della revoca richiesta dall'imputato o rigetto della richiesta del PM tendente ad ottenere una misura cautelare personale).
	- Il tribunale ha il potere di valutare la legittimità ed il merito della misura coercitiva della senza essere vincolato né dagli eventuali motivi del ricorso dell'imputato né dalla motivazione del provvedimento che ha applicato la misura (309 c. 9): può annullare il provvedimento impugnato o riformarlo in senso favorevole all'imputato anche per motivi diversi da quelli enunciati o confermarlo per ragioni diverse da quelle indicate nella motivazione del provvedimento stesso.
- Il riesame dà luogo ad un veloce procedimento: il tribunale deve decidere sulla richiesta dell'imputato o del suo difensore entro termini brevi e perentori, a pena di perdita di efficacia dell'ordinanza che ha disposto la misura cautelare (309 c. 10)
- Oggetto del riesame è solo l'impugnazione di un provvedimento che applica per la prima volta una misura coercitiva; infatti su di un'eventuale richiesta dell'indagato tendente ad ottenere la revoca o la sostituzione della misura coercitiva non è competente il tribunale della libertà, bensì il giudice che procede (es. durante le indagini il GIP ex art. 279 cpp)
- **Procedimento**: 
	- la richiesta di riesame deve essere presentata al tribunale della libertà dall'imputato o dal suo difensore entro il termine di 10 gg a pena di inammissibilità, secondo le forme dell'art. 582 c.p.p. Il termine per impugnare decorre dalla esecuzione o dalla notificazione del provvedimento; per il difensore dalla notifica dell'avviso di deposito dell'ordinanza che dispone la misura. La richiesta di riesame può anche non essere motivata. L'imputato può chiedere di comparire personalmente all'udienza ma deve farlo nella richiesta di riesame.
	- Il presidente del tribunale della libertà fa dare immediato avviso all'autorità procedente (durante le indagini il PM); questi deve trasmettere al tribunale entro 5 gg dal giorno in cui la richiesta di riesame è pervenuta al tribunale medesimo, sia gli atti presentati quando aveva chiesto a suo tempo la misura coercitiva, sia tutti gli elementi sopravvenuti a favore della persona sottoposta alle indagini (309 c. 5). Se la trasmissione non avviene nei termini, l'ordinanza perde efficacia e il giudice deve dichiararlo anche d'ufficio; salve eccezionali esigenze cautelari specificamente motivate, la misura cautelare non può essere rinnovata (309 c. 10)
	- L'avviso della data fissata per l'udienza è comunicato, almeno 3 gg prima, al PM presso il tribunale della libertà (e se diverso al PM che ha richiesto l'applicazione della misura); l'avviso è notificato sempre almeno 3 gg prima all'imputato e al suo difensore. Fino al giorno dell'udienza, gli atti restano depositati in cancelleria, con facoltà per il difensore di esaminarli ed estrarne copia (309 c. 8)
	- Eventuale differimento della data dell'udienza di riesame della misura: L'imputato entro 2 gg dalla notifica dell'avviso di udienza può chiedere personalmente per giustificati motivi al tribunale di differire la data dell'udienza da un minimo di 5 gg a un max di 10 gg. Il tribunale deve accogliere la richiesta e differire la data se i giustificati motivi sussistono. In tal caso, il termine per la decisione (10 gg) e quello per il deposito dell'ordinanza (30 gg) sono prorogati nella stessa misura (c. 9-bis)
	- L'udienza si svolge in camera di consiglio (127 cpp) e cioè con un contraddittorio facoltativo. L'imputato, che ne abbia fatto richiesta con l'atto introduttivo del riesame, ha diritto di comparire personalmente o quando una particolare disposizione di legge lo prevede, di partecipare a distanza. Il presidente può altresì disporre la partecipazione a distanza dell'imputato che vi consenta (309 c. 8-bis). Il PM ed il difensore dell'imputato devono essere preavvisati almeno 3 gg prima e possono partecipare all'udienza.
	- In seguito all'udienza in camera di consiglio, il tribunale deve decidere con ordinanza entro il termine di 10 gg dalla ricezione degli atti.
	- Deposito della decisione motivata: l'ordinanza deve essere depositata in cancelleria entro 30 gg dalla decisione, salvi i casi in cui la stesura della motivazione sia particolarmente complessa per numero di arrestati o gravità delle imputazioni (in tali casi il giudice può disporre un termine più lungo comunque non superiore a 45 gg dalla decisione).
- Poteri del tribunale del riesame: non può decidere sulla base di tutti gli atti di indagine raccolti fino a quel momento, ma solo di quelli effettivamente presentati dal PM e dal difensore (309 c. 5 e 391-octies) Inoltre non può disporre l'audizione di persone, né l'assunzione di prove non rinviabili. La singolarità dell'istituto sta nel fatto che il riesame è un'impugnazione totalmente devolutiva. Ciò comporta che il tribunale può riformare il provvedimento anche per motivi diversi da quelli enunciati nell'impugnazione; inoltre, può confermare il provvedimento per ragioni diverse da quelle indicate nella motivazione.
- Decisioni del tribunale:
	- Inammissibilità della richiesta di riesame perché presentata oltre i termini o da soggetti non legittimati
	- Può riformare (modificare) il provvedimento impugnato, ma in senso favorevole all'imputato "anche per motivi diversi da quelli enunciati nel ricorso"
	- Può confermare il provvedimento impugnato "per ragioni diverse da quelle indicate nella motivazione del provvedimento stesso.
	- Può annullare il provvedimento impugnato sia per motivi tradizionali (carenza di uno degli elementi essenziali indicati a pena di nullità dall'art. 292 - esposizione esigenze cautelari, motivi di rilevanza degli elementi di fatto e delle ragioni per cui le esigenze cautelari non possono essere soddisfatte con altre misure) che per quelli innovativi introdotti dalla L. 47/2015 (quando l'argomentazione logica è apparente e non effettiva o non contiene l'autonoma valutazione delle esigenze cautelari , degli indizi ed elementi forniti dalla difesa)
 ![[IMG_4775.jpeg]]
### Appello (310)
- Impugnazione limitatamente devolutiva: permette di controllare quei provvedimenti non sottoponibili a riesame (310 cpp). E' residuale, riguarda le ordinanze che non applicano per la prima volta una misura coercitiva
	- Rientrano i casi di ordinanze applicative di una ==misura interdittiva==
	- Provvedimenti che applicano una misura coercitiva meno grave di quella richiesta dal PM
	- Ordinanza che ha concesso la revoca o la sostituzione della misura su richiesta dell'imputato
	- L'imputato e il difensore possono appellare i provvedimenti con cui il giudice ha respinto la richiesta di revocare o modificare in meglio una misura cautelare
- L'appello deve essere proposto a pena di inammissibilità entro 10 gg dall'esecuzione o notificazione del provvedimento
- Procedimento: il tribunale della libertà decide sull'appello entro termini diversi e più lunghi da quello previsti dal procedimento di riesame (20 anziché 10 gg). Inoltre i termini ==sono ordinatori e non perentori==; il loro eventuale superamento non comporta l'inefficacia della misura cautelare impugnata
- Il procedimento si svolge con modalità in buona parte simili a quelle del riesame. La più importante differenza consiste nelle formalità che regolano la dichiarazione con cui le parti redigono l'appello; essa deve precisare (a pena di inammissibilità) ==i motivi per cui il soggetto interessato ritiene che il provvedimento debba essere annullato o modificato==. 
- L'appello è impugnazione ad effetto parzialmente devolutivo - proprio perché il controllo esercitabile dal tribunale ==è limitato a quei punti del provvedimento che sono oggetto dei motivi di doglianza esposti nella dichiarazione di impugnazione== dall'imputato o dal PM.

### Ricorso per Cassazione (311)
Impugnazione esperibile contro le decisioni del tribunale della libertà che ha pronunciato sulla richiesta di riesame o sull'appello.
Il ricorso per cassazione deve essere proposto entro 10 gg dalla comunicazione o dalla notificazione dell'avviso di deposito del provvedimento che viene impugnato secondo le forme dell'art. 582 cpp.
In base alla lettera dell'art. 311, legittimati a proporre ricorso sono l'imputato, suo difensore, PM che ha richiesto applicazione della misura e PM presso tribunale della libertà.

>La riforma Orlando ha eliminato la possibilità per l'imputato di sottoscrivere personalmente il ricorso per cassazione (571 e 613 cpp); si tratta secondo la giurisprudenza di legittimità di una regola generale, che è applicabile al ricorso contro le misure cautelari sia personali che reali (SU 2017 Aiello). Pertanto, l'imputato a pena di inammissibilità deve esercitare il suo diritto di ricorrere per cassazione esclusivamente per il tramite di un difensore che sia iscritto nel relativo albo speciale e che sia munito di uno specifico mandato. La regola deve ritenersi estesa al ricorso per cassazione in materia di misure cautelari

- La cognizione della cassazione: ==la corte non può valutare la credibilità e attendibilità dell'elemento di prova su cui è basata la misura cautelare==: si tratta di un compito riservato al giudice di merito (riesame o appello). ==In sede di legittimità possono essere contestate solo la mancanza, contraddittorietà o illogicità della motivazione del provvedimento impugnato o anche il travisamento della prova==, cioè quando un dato probatorio è stato omesso, inventato o male interpretato.
La corte di cassazione decide in camera di consiglio entro 30 gg dalla ricezione degli atti osservando le forme della camera di cosngilio (127 cpp, 311 c. 5)

Il ricorso per saltum: è possibile anche il ricorso per cassazione per saltum per violazione di legge contro le sole ordinanze che dispongono una misura coercitiva ab initio; tale impugnazione è concessa solo all'imputato e al suo difensore. Costoro, invece di presentare la richiesta di riesame al tribunale della libertà, possono direttamente proporre ricorso per cassazione contro l'ordinanza che applica per la prima volta una misura coercitiva. I motivi possono riguardare soltanto la violazione di legge; pertanto non si può lamentare l'incompletezza o l'infondatezza degli elementi di prova.


### Giudicato cautelare
In materia cautelare non esiste una norma come l'art. 649 cpp, che sancisca l'effetto preclusivo del giudicato; conseguentemente ogni provvedimento potrebbe essere rimesso in discussione all'infinito. Per evitare una situazione del genere, che avrebbe intasato l'organo delle impugnazioni, la giurisprudenza ha compiuto un'operazione interpretativa alquanto audace e ha elaborato sulla scorta del citato 649 cpp un'inedita figura di "giudicato cautelare".
L'effetto di tale giudicato consiste nell'impedire al giudice, adito successivamente, di valutare nuovamente le questioni già esaminate in una precedente impugnazione cautelare. Si ritiene che si tratti non di un effetto di giudicato in senso proprio (che coprirebbe anche il deducibile), bensì di un effetto preclusivo non definitivo, superabile in presenza di elementi nuovi rispetto alla situazione di fatto o di diritto su cui si è basata la precedente decisione: per questo motivo si parla di "giudicato allo stato degli atti"

La giurisprudenza in materia è vastissima, anche se lo spartiacque è rappresentato dalla sentenza SU Buffa 1994. In tale occasione, le Sezioni Unite hanno affermato una serie di principi informatori raramente disattesi nelle pronunce successive: 
- la pronuncia ha ribadito che ==qualsiasi preclusione in materia cautelare opera esclusivamente allo stato degli atti.==
- In secondo luogo, ha precisato che tale effetto consegue solo alle pronunce emesse all'esito del giudizio incidentale di impugnazione, dalla Cassazione o dal tribunale della libertà. Viceversa, nessuna preclusione consegue alla mancata instaurazione di siffatto procedimento
- La preclusione è limitata alle questioni dedotte espressamente o implicitamente nei giudizi di impugnazione e non investe invece quelle deducibili, ma non dedotte in tali sedi. Infine, il Supremo Collegio ha rimarcato l'autonomia concettuale e sistematica dell'istituto della revoca rispetto agli altri rimedi cautelari. Essa non possiede natura di impugnazione e di conseguenza non è idonea a produrre effetti preclusivi.

> ==Mutamento interpretativo: la Cassazione ha affermato che un mutamento di giurisprudenza da parte delle SU può determinare il superamento del giudicato cautelare formatosi in relazione ad una questione decisa sulla base di un precedente orientamento==. La sentenza ha ritenuto che una pronuncia delle SU ben possa considerarsi elemento nuovo ai fini del superamento dell'effetto preclusivo rebus sic stantibus sortito dal giudicato cautelare. Il punto deciso dal collegio deputato a dirimere i contrasti di giurisprudenza rappresenta, per i giudici di merito, un fatto interpretativo nuovo che gli stessi non possono esimersi dall'esaminare. A ritenere diversamente, secondo la Cassazione, il giudicato cautelare assumerebbe un livello di "preclusività" del tutto corrispondente all'effetto delle sentenze irrevocabili


