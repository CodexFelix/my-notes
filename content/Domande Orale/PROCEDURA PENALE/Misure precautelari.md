Il codice accoglie la regola per cui solo il giudice è competente ad applicare una misura limitativa della libertà (279 cpp), con effetti permanenti nel tempo, anche se tali effetti hanno comunque un termine massimo di durata (303)

La polizia giudiziaria ha il potere di disporre misure coercitive temporanee denominate arresto e fermo, che limitano la libertà personale dell'indagato in situazioni di urgenza, fino a quando non interviene la convalida del giudice. Se la convalida non è emessa nel termine perentorio indicato dall'art. 391 c. 7 tali misure cessano di avere efficacia.
Le misure precautelari sono così denominate per indicare che consistono in un anticipo della tutela predisposta mediante le misure cautelari: quando non è possibile attendere che si svolga il procedimento cautelare, in quanto il destinatario della misura potrebbe sottrarsi alle ricerche, si dà all'organo maggiormente presente sul luogo dei delitti, cioè alla PG, il potere di agire tempestivamente, a condizione che la magistratura venga investita del caso in tempi brevissimi

### Arresto
Di regola disposto dalla PG, eccezionalmente eseguito dai privati.

- **Flagranza** (328): è in stato di flagranza colui che è colto nell'atto di commettere il reato
- **Quasi-flagranza**: subito dopo il reato, è inseguito dalla PG, dalla persona offesa o da altre persone o è sorpreso con cose o tracce dalle quali appaia che abbia commesso il reato immediatamente prima
- Accanto al concetto tradizionale di flagranza, il legislatore ha aggiunto nuove ipotesi di "**flagranza differita**" che autorizzano la PG ad operare l'arresto di persone che abbiano commesso atti violenti sia nelle manifestazioni sportive, sia comunque in manifestazioni pubbliche quando non è possibile procedere immediatamente all'arresto per ragioni di sicurezza o incolumità pubblica.

**Arresto obbligatorio** per la PG (380) 
- in presenza di un delitto non colposo (consumato o tentato) per il quale la legge stabilisce la pena dell'ergastolo o della reclusione non inferiore nel minimo a 5 anni e nel massimo a 20 anni (es. sequestro di persona a scopo di estorsione). La gravità del delitto che consente l'applicazione delle misure pre-cautelari è determinata con le stesse modalità che valgono per le misure cautelari (379 cpp)
- Delitti previsti espressamente dal c. 2: associazione mafiosa, traffico di stupefacenti, furto aggravato, rapina, estorsione, pornografia minorile e altri, anche se tali delitti non rientrano nei limiti edittali previsti dal c. 1 (es. furto commesso in abitazione e furto con strappo, salvo che ricorra l'attenuante del danno di speciale tenuità)
- Arresto obbligatorio in flagranza di un reato perseguibile a querela (380 c. 3): Se si tratta di delitto perseguibile a querela, l'arresto obbligatorio in flagranza è eseguito se la querela viene proposta, anche con dichiarazione resa oralmente all'ufficiale o agente di polizia giudiziaria presente nel luogo. Se l'avente diritto dichiara di rimettere la querela. L'arrestato è posto immediatamente in libertà
- **Nuova ipotesi di arresto obbligatorio in flagranza nella riforma Cartabia e nella legge sulla violenza domestica e di genere** La riforma Cartabia ha integrato l'art. 380 c. 2 lett. l-ter, che già in precedenza consentiva l'arresto obbligatorio in flagranza per delitti di maltrattamenti contro familiari e conviventi (572) e atti persecutori (612-bis) e ha esteso l'obbligo ai delitti di violazione dell'ordine di allontanamento dalla casa familiare e dei divieti di avvicinamento ai luoghi frequentati abitualmente dalla p.o. (387-bis)
	- La L. 168/2023 sulla violenza domestica e di genere ha innalzato il limite massimo di pena previsto per il delitto di cui all'art. 387-bis e che in passato non consentiva di applicare misure coercitive; con la predetta legge, il massimo della reclusione è stato portato a 3 anni e 6 mesi, permettendo così di applicare le medesime in sede di convalida

Divieto di arresto in flagranza obbligatorio (e anche facoltativo): l'arresto non è mai consentito quando tenuto conto delle circostanze del fatto, appare che questo è stato compiuto nell'adempimento di un dovere o esercizio di una facoltà legittima o in presenza di causa di non punibilità (385).

Arresto ad opera di persone private: negli stessi casi in cui è obbligatorio per la PG, l'arresto può essere effettuato da ogni persona se il delitto è procedibile d'ufficio. Il soggetto che ha eseguito l'arresto in flagranza deve senza ritardo consegnare la persona ristretta nella libertà e le cose costituenti corpo del reato alla PG, che redige verbale della consegna e ne rilascia copia (383 c. 2). La disposizione riconosce implicitamente ad ogni persona il potere di assicurare le cose costituenti corpo del reato in presenza di un arresto in flagranza effettuato o almeno tentato.

**Arresto facoltativo** Rimesso alla discrezionalità dell'ufficiale o agente di PG valutare se la misura è giustificata dalla gravità del fatto o dalla pericolosità del soggetto desunta dalla sua personalità o dalle circostanze del fatto (380 c. 4). In presenza di tali condizioni, l'arresto in flagranza è consentito quando si procede sia per un delitto non colposo per il quale la legge stabilisce la pena della reclusione superiore nel massimo a 3 anni (es. calunnia; 368 cp), sia per un delitto colposo per il quale la legge stabilisce la pena della reclusione non inferiore nel massimo a cinque anni (es. lesioni gravissime a più persone).
- Arresto facoltativo consentito anche in ulteriori ipotesi previste dall'ar.t 381 c. 2 a prescindere dalla pena edittale: es. violenza o minaccia a PU (336 c. 2); lesione personale volontaria; furto, danneggiamento aggravato, truffa, corruzione di minorenni ed infine evasione.
- Arresto facoltativo in flagranza di reato perseguibile a querela (c. 3) Se si tratta di delitto perseguibile a querela, l'arresto facoltativo in flagranza può essere eseguito se la querela viene proposta, anche con dichiarazione resa oralmente all'ufficiale o all'agente di PG presente nel luogo. Se l'avente diritto dichiara di rimettere la querela, l'arrestato è posto immediatamente in libertà.
Come anticipato, l'arresto (sia facoltativo che obbligatorio) non è mai consentito quando tenuto conto delle circostanze del fatto appare che questo è stato compiuto nell'adempimento di un dovere o nell'esercizio di una facoltà legittima o in presenza di una causa di non punibilità

> **Arresto in flagranza differito per reati commessi con violenza alle persone o alle cose**
> Due ipotesi legislative (una già sperimentata ed una di nuovo conio) che hanno requisiti in parte differenti in parte comuni
> Requisiti comuni:
> 1) Reati commessi con violenza alle persone o alle cose previsti espressamente dalla legge;
> 2) Non è possibile procedere immediatamente all'arresto in flagranza per ragioni di sicurezza o incolumità pubblica
> 3) Dei reati predetti una persona (già identificata o da identificare) risulta essere l'autore sulla base di una documentazione video-fotografica dalla quale emerga inequivocabilmente il fatto
> 4) L'arresto differito deve essere effettuato non oltre il tempo necessario all'identificazione del colpevole e comunque non oltre 48 ore dal fatto
> Requisiti differenti:
> 1) La prima concerne i ==reati commessi in occasione o a causa di manifestazioni sportive== per i quali è obbligatorio o facoltativo l'arresto in flagranza e per altri reati espressamente previsti
> 2) La seconda (2017) i ==reati compiuti alla presenza di più persone anche in occasioni pubbliche==, per i quali è obbligatorio l'arresto ai sensi dell'art. 380 cpp (requisito molto ristretto perché si riferisce ai soli casi in cui l'arresto in flagranza è obbligatorio; pertanto non si applica ad es. nel caso di resistenza a PU o danneggiamento aggravato)
> La caratteristica del "differimento", comune alle due misure pre-cautelari, consiste nel ==potere che la polizia ha di arrestare in flagranza i responsabili dei predetti reati fino a 48h dal compimento del fatto==. La previsione opera quando la PG non può eseguire immediatamente l'arresto per ragioni di sicurezza o incolumità pubblica. Una volta che è stato disposto l'arresto in flagranza, l'applicazione di misure cautelari è possibile anche fuori dai limiti di pena previsti dal codice di procedura penale (274 c. 1 lett. c; 280)

>Arresto in flagranza con **differimento dell'esecuzione per alcuni delitti in materia di violenza domestica o di genere** (rif. Cartabia)
>La l. 168/2023 ha introdotto una nuova ipotesi di arresto in flagranza differito per motivi parzialmente differenti da quelli previsti in precedenza.
>Il nuovo 382-bis cpp si applica soltanto nei seguenti casi: violazione dell'ordine di allontanamento disposto dal giudice penale o civile (387-bis c.p.); maltrattamento di familiari o conviventi (572); atti persecutori (612). 
>In detti casi ==si considera comunque in flagranza colui che risulta essere l'autore del reato sulla base di una documentazione videofotografica o altra documentazione== legittimamente ottenuta da dispositivi di comunicazione informatica o telematica, dalla quale emerga inequivocabilmente il fatto. Occorre che l'arresto sia compiuto non oltre il tempo necessario all'identificazione dell'autore del reato e, comunque entro 48h dal fatto.
>In comune con le precedenti ipotesi di arresto in differita vi è la flagranza ricavata dalla documentazione, anche se nel nuovo caso può non occorrere la modalità della videoregistrazione, bensì è sufficiente un altro tipo di incorporamento mediante il quale risulta comunque rappresentato il fatto di reato in modo inequivocabile. La ==differenza sta nella particolarità che il differimento dell'esecuzione dell'arresto è dovuto non a motivi di sicurezza pubblica, bensì all'esigenza di individuare l'autore del reato e alla necessità di compiere indagini per accertare i fatti.==

### Fermo
Provvedimento che può essere disposto di regola dal PM quando vi sono le seguenti condizioni (384):
1) che vi siano a carico dell'indagato ==gravi indizi==. Questi devono rivestire i medesimi requisiti previsti dall'art. 273 c. 1-bis (ad es. le chiamate in correità su cui si fondano devono essere riscontrate ai sensi dell'art. 192 c. 3 e 4)
2) specifici elementi di prova che fanno ritenere ==fondato il pericolo di fuga==. In particolare il codice prevede espressamente che il pericolo di fuga possa essere desunto dall'impossibilità di identificare l'indiziato (384 c. 1). Inoltre vale quanto previsto dall'art. 274 c. 1 lett. B, per cui "le situazioni di concreto e attuale pericolo non possono essere desunte esclusivamente dalla gravità del titolo di reato per cui si procede";
3) che si proceda per un delitto per il quale la legge stabilisce la pena dell'==ergastolo== o ==della reclusione non inferiore nel minimo a 2 anni e nel massimo a 6== (es. furto pluriaggravato; rapina). Si prescinde dalla pena edittale per i delitti concernenti armi da guerra ed esplosivi o per i delitti commessi con finalità di terrorismo, anche internazionale o di eversione dell'ordinamento democratico

**Gli ufficiali e gli agenti di PG possono procedere al fermo** negli stessi casi in cui tale atto può essere disposto dal PM, in presenza delle seguenti situazioni:
- prima che il PM abbia assunto la direzione delle indagini (384 c. 2 in relazione al 348 c. 1)
- dopo l'assunzione delle indagini, ma qualora sia successivamente individuato un indiziato fino ad allora ignoto (384 c. 3)
- sempre dopo l'assunzione della direzione delle indagini, ma qualora sopravvengano specifici elementi che rendano fondato il pericolo che l'indiziato stia per darsi alla fuga e non sia possibile, per la situazione di urgenza, attendere il provvedimento del PM; tra gli specifici elementi vi è anche il possesso da parte dell'indiziato di documenti falsi.

In base alle norme in precedenza esposte (e che derivano da una precisa scelta della legge delega espressa nella direttiva 32), il PM non è titolare del potere di arresto in flagranza. Tuttavia, può disporre il fermo anche nelle ipotesi in cui vi sia flagranza (384 c. 1) purché il delitto rientri nei limiti edittali del fermo e siano presenti le condizioni che legittimano quest'ultimo provvedimento

Un'ipotesi singolare di fermo è l'allontanamento d'urgenza dalla casa familiare

### Convalida di arresto e fermo
Il procedimento di convalida di arresto e fermo attua due principi fondamentali posti dalla Costituzione: 
- Le misure limitative della libertà possono essere applicate soltanto dal giudice; pertanto, arresto e fermo, quali provvedimenti provvisori e temporanei devono essere sottoposti alla convalida del giudice (13 c. 3 Cost.)
- La PG è sotto la diretta disponibilità dell'autorità giudiziaria (109 Cost.)

Il procedimento di convalida si articola in 3 fasi:
1) PG pone l'arrestato a disposizione del PM
	- la PG trasmette informativa del reato
	- la messa a disposizione dell'arrestato deve avvenire entro 24 ore, normalmente con la conduzione dell'arrestato presso la casa circondariale del luogo in cui la misura è stata eseguita. In via eccezionale, il PM può disporre che l'arrestato sia custodito nei luoghi nei quali si esegue l'arresto domiciliare (abitazione o altro luogo di provata dimora o luogo di cura o di assistenza)
2) PM chiede la convalida di arresto o fermo al giudice
	   - fase che serve a mettere la pubblica accusa nelle condizioni di chiedere la convalida della misura al Giudice, sia di chiedere nella successiva udienza una delle misure cautelari personali
	   - il PM deve liberare l'arrestato/fermato in due casi: arresto o fermo eseguito per errore di persona o fuori dai casi consentiti; misura divenuta inefficace perché sono decorsi i termini per porre l'arrestato a disposizione del PM o per chiedere la convalida al giudice
	   - il PM ordina la liberazione (ma deve ugualmente chiedere la convalida dell'arresto) quando pur considerato giustificato l'arresto o il fermo non ritiene di chiedere una misura cautelare
3) Udienza di convalida davanti al giudice:
	- inizia con la richiesta di convalida che va presentata dal PM al GIP competente in relazione al luogo dove l'arresto o il fermo è stato eseguito (390 cpp)
	- Ricevuta la richiesta il GIP fissa l'udienza di convalida al più presto e comunque entro le 48h successive dandone avviso senza ritardo al PM e al difensore (390 c. 2).
	- L'udienza si svolge in camera di consiglio (127) con la partecipazione necessaria del difensore dell'indagato e facoltativa del PM
	- L'indagato non è obbligato ad intervenire, ma se presente deve essere interrogato dal giudice (391 c. 3)
![[IMG_4779.jpeg]]

##### Le decisioni del giudice in sede di convalida:
- La convalida dell'arresto implica una valutazione circa la legittimità dell'esecuzione (se sussistevano i presupposti che legittimavano l'adozione dell'arresto o del fermo con una valutazione ex ante; in particolare la gravità del fatto o la pericolosità del soggetto)) dell'arresto o del fermo (se sono stati osservati i termini per porre l'arrestato a disposizione del PM e per chiedere la convalida).
- Valuta se sussistono i presupposti della misura cautelare richiesta dal PM (391 c. 5)
I due accertamenti sono indipendenti tra di loro: il giudice può decidere di convalidare l'arresto o il fermo, ma non applicare alcuna misura cautelare (391 c. 6); viceversa, può negare la convalida ma disporre ugualmente una misura cautelare (391 c. 5). In ogni caso, l'arresto o il fermo cessano di avere efficacia se il giudice non decide sulla convalida nelle 48h successive al momento in cui l'arrestato o il fermato è stato posto a sua disposizione (391 c. 7)

La cognizione del giudice è limitata al fatto di reato, come appare nella richiesta di convalida formulata dal PM. Infatti, il giudice non può modificare il fatto storico addebitato, ma soltanto valutare la sua esistenza in base agli elementi addotti. Al giudice è consentito attribuire al fatto storico una qualificazione giuridica diversa da quella data dal PM, ma ciò ai soli fini della decisione in oggetto e non influisce sulle successive indagini.

Applicazione di misure coercitive fuori dei limiti di pena: Vi sono particolari ipotesi in cui il giudice può applicare misure coercitive al di. fuori dei limiti di pena previsti in generale dagli art. 274 lett. C e 280 (391 c. 5:
- delitti per i quali l'arresto è consentito anche fuori dai casi di flagranza e vari delitti in materia di violenza domestica o di genere). Es. violazione dei provvedimenti di allontanamento dalla casa familiare o divieto di avvicinamento ai luoghi frequentati dalla persona offesa sia quando tali provvedimenti sono stati disposti in sede penale, sia quando sono stati ordinati dal giudice civile (387-bis c.p.) e inoltre nei casi previsti dall'art. 381 c. 2 c.p.p. (arresto facoltativo in flagranza previsto per determinate ipotesi di reato)


### Allontanamento d'urgenza dalla casa familiare (384-bis)
Misura pre-cautelare introdotta dal d.l. 93/2013 il cui contenuto consiste nell'allontanamento fisico del soggetto dalla casa familiare e nel "divieto di avvicinarsi ai luoghi abitualmente frequentati dalla p.o."
- Primo presupposto: soggetto colto nell'atto di commettere uno dei reati di violenza alla persona di cui all'art. 282-bis c. 6 
- A differenza delle altre misure pre-cautelari la flagranza non è sufficiente all'applicazione dell'allontanamento; deve concorrere ulteriore presupposto: valutazione prognostica di reiterazione delle condotte criminose, da cui possa derivare grave ed attuale pericolo per la vita e l'integrità fisica o psichica della p.o.
- Occorre anche previa autorizzazione del PM, scritta o resa oralmente e confermata per iscritto o per via telematica
Ravvisati i requisiti menzionati, gli organi di polizia hanno la facoltà di allontanare il soggetto dalla casa familiare. Il c. 2 art. 384-bis prevede che si applicano in quanto compatibili le disposizioni sul procedimento di convalida dell'arresto, quindi artt. 385 ss
La convalida dell'allontanamento d'urgenza consente al PM di disporre il giudizio direttissimo in base all'art. 449 c. 5.

Allontanamento d'urgenza disposto dal PM: L. 168/2023 ha introdotto una nuova misura pre-cautelare demandata all'iniziativa della pubblica accusa. (384-bis cc. 2-bis a 2-sexies)
Forma di allontanamento d'urgenza che prescinde dalla flagranza e che comunque richiede gravi indizi di reità e inoltre fondati motivi per ritenere che le condotte criminose possano essere reiterate ponendo in pericolo grave ed attuale la vita o integrità della p.o.
I gravi indizi devono concernere reati di violenza o minaccia che normalmente preludono alla commissione di condotte più gravi. Si tratta di gravi delitti sintomatici di condotta aggressiva che richiedono tempestivo intervento al fine di evitare pericolo per l'incolumità della persona offesa.
La situazione di urgenza rende impossibile attendere l'emissione di un provvedimento cautelare da parte del Giudice; di conseguenza il PM ordina alla PG che l'indiziato sia allontanato dalla casa familiare con il divieto di avvicinarsi ai luoghi abitualmente frequentati dalla p.o.
Entro 48 ore dall'allontanamento la pubblica accusa deve chiedere la ordinaria convalida al GIP competente in relazione al luogo in cui il provvedimento è stato eseguito. Segue udienza di convalida in base agli artt. 385 ss cpp in quanto compatibili