https://www.giustizia-tributaria.it/allegati/Relazione_Dott._Pazzaglia_-_RELAZ_NE_BIS_MILANO_27.9.19.pdf

Anche in ambito tributario vige il principio di specialità tra sanzione penale e sanzione amministrativa (art. 19, D.Lgs. 74/2000) e il ne bis in idem sembrerebbe scongiurato dal fatto che è preclusa l'esecuzione della sanzione amministrativa per le persone fisiche condannate per un reato tributario (art. 21, comma 2, D.Lgs. 74/2000). 
Analogamente, le sezioni semplici della Corte di Cassazione hanno escluso la sussistenza di una duplicazione penale-amministrativa presente nell'ordinamento italiano in ambito tributario.
La dottrina ha criticato tale soluzione, evidenziando da un lato che esile appare una "progressione" caratterizzata soltanto da diverse scadenze temporali (l'illecito tributario opera al mancato versamento trimestrale; quello penale su base annuale) e dall'altro che appare difficile negare che la fattispecie penale assorba tutto il fatto colpito dall'illecito tributario (che si consuma a cadenze più brevi). 
In sostanza, ben può essere che un omesso versamento punibile secondo l'art. 13, D.Lgs. 471/1997 non costituisca anche reato: ad esempio, perché l'omissione trimestrale può essere corretta; o, ancora, perché  può rimanere a sé stante, e così non innescare la fattispecie penale che prende in considerazione solo le omissioni di versamento su base annuale. Tuttavia, è impossibile che un comportamento rientrante tra le previsioni di cui agli artt. 10bis o 10ter, D.Lgs. 74/2000 non implichi anche la realizzazione della corrispondente disposizione tributaria.


Principio di specialità (art. 19)
Le pene per i reati e le sanzioni per le violazioni amministrative non si cumulano tra loro.
In proposito il concorso tra pene e sanzioni è regolato secondo il **principio di specialità**, in forza del quale quando uno stesso fatto è previsto da più norme sanzionatrici, si applica quella tra esse che ha carattere ci specialità. Come è disposto nel diritto penale generale, è speciale la norma che ricomprende nella fattispecie da essa descritta tutti gli elementi costitutivi della fattispecie prevista dall'altra norma con l'aggiunta di elementi ulteriori che la rendono diversa e, proprio per questo "speciale". 

Rispetto alle disposizioni che prevedono sanzioni amministrative, le norme penali presentano quasi sempre un elemento specializzante: esso è costituito dal dolo, senza il quale non si configurano i delitti tributari e che non è, invece, richiesto per la configurazione delle  trasgressioni amministrative. Ciò comporta che si applichino soltanto le norme penali, speciali a confronto di quelle amministrative. 
Questo principio non vale per le violazioni commesse in ambito societario. In questo ambito, infatti, si applicano le pene previste per i reati commessi dagli amministratori e legali rappresentanti ma anche le sanzioni amministrative a carico delle società dovute per la commissione di quei reati, a titolo di responsabilità solidale: pene e sanzioni, però, fanno capo a soggetti diversi.

### Pendenza del processo penale
Processo penale e processo tributario sono tra loro indipendenti e autonomi. Da tempo è stata soppressa la pregiudiziale tributaria e la pendenza dell'un procedimento non interferisce, né  condiziona, sull'instaurazione e lo sviluppo dell'altro. Nella pendenza del processo penale l'amministrazione finanziaria irroga le sanzioni amministrative relative alla violazioni tributarie fatte oggetto di notizia di reato; la loro riscossione è sospesa se il processo penale è iniziato e pendente; se l'imputato è definitivamente condannato, il principio di specialità comporta che
non si applichino le sanzioni amministrative; se l'imputato è definitivamente assolto o la notizia di reato è archiviata l'amministrazione valuta se sussistono comunque le condizioni per  applicare le sanzioni amministrative (l'assoluzione, ad esempio, potrebbe essere pronunciata per
difetto di dolo, circostanza che di per sé non è dirimente per il diritto tributario; o per mancato superamento delle soglie di punibilità).



### Riforma decreto Sanzioni (2024)
https://www.ipsoa.it/documents/quotidiano/2024/07/27/decreto-sanzioni-bis-idem-doppio-binario-processuale-meditare

**Principio di specialità** (19)
1. Quando uno stesso fatto è punito da una delle disposizioni del titolo II e da una disposizione che prevede una sanzione amministrativa, si applica la disposizione speciale.
2. Permane, in ogni caso, la responsabilità per la sanzione amministrativa dei soggetti indicati nell'articolo [11](https://www.brocardi.it/disposizioni-sanzioni-amministrative-violazioni-norme-tributarie/art11.html "Responsabili per la sanzione amministrativa"), comma 1, del decreto legislativo 18 dicembre 1997, n. 472, che non siano persone fisiche concorrenti nel reato e resta ferma la responsabilità degli enti e società prevista dall'articolo [21](https://www.brocardi.it/legge-sui-reati-tributari/titolo-iv/art21.html "Sanzioni amministrative per le violazioni ritenute penalmente rilevanti"), comma 2-bis[(1)](https://www.brocardi.it/legge-sui-reati-tributari/titolo-iv/art19.html?utm_source=internal&utm_medium=link&utm_campaign=articolo&utm_content=nav_art_prec_top#nota_26735).

**Rapporti tra procedimento penale e processo tributario** (contemporanea pendenza) art. 20
1. Il procedimento amministrativo di accertamento ed il processo tributario non possono essere sospesi per la pendenza del procedimento penale avente ad oggetto i medesimi fatti o fatti dal cui accertamento comunque dipende la relativa definizione.
	1-bis. Le sentenze rese nel processo tributario, divenute irrevocabili, e gli atti di definitivo accertamento delle imposte in sede amministrativa, anche a seguito di adesione, aventi a oggetto violazioni derivanti dai medesimi fatti per cui è stata esercitata l'azione penale, possono essere acquisiti nel processo penale ai fini della prova del fatto in essi accertato

**Sanzioni amministrative per violazioni ritenute penalmente rilevanti** (21)
1. L'ufficio competente irroga le sanzioni amministrative relative alle violazioni tributarie fatte oggetto di notizia di reato[(1)](https://www.brocardi.it/legge-sui-reati-tributari/titolo-iv/art21.html?utm_source=internal&utm_medium=link&utm_campaign=articolo&utm_content=nav_art_succ_top#nota_26737).
2. Tali sanzioni non sono eseguibili nei confronti dei soggetti diversi da quelli indicali dall'articolo [19](https://www.brocardi.it/legge-sui-reati-tributari/titolo-iv/art19.html "Principio di specialità"), comma 2, salvo che il procedimento penale sia definito con provvedimento di archiviazione, sentenza irrevocabile di assoluzione o di proscioglimento con formula che esclude la rilevanza penale del fatto. Resta fermo quanto previsto dagli articoli [21 bis](https://www.brocardi.it/legge-sui-reati-tributari/titolo-iv/art21bis.html "Efficacia delle sentenze penali nel processo tributario e nel processo di Cassazione") e [21 ter](https://www.brocardi.it/legge-sui-reati-tributari/titolo-iv/art21ter.html "Applicazione ed esecuzione delle sanzioni penali e amministrative"). I termini per la riscossione decorrono dalla data in cui il provvedimento di archiviazione o la sentenza sono comunicati all'ufficio competente; alla comunicazione provvede la cancelleria del giudice che li ha emessi[(1)](https://www.brocardi.it/legge-sui-reati-tributari/titolo-iv/art21.html?utm_source=internal&utm_medium=link&utm_campaign=articolo&utm_content=nav_art_succ_top#nota_26737).
	2-bis. La disciplina del comma 2 si applica anche se la sanzione amministrativa pecuniaria è riferita a un ente o società quando nei confronti di questi può essere disposta la sanzione amministrativa dipendente dal reato ai sensi dell'articolo [25 quinquiesdecies](https://www.brocardi.it/responsabilita-amministrativa-persone-giuridiche/capo-i/sezione-iii/art25quinquiesdecies.html "Reati tributari") del decreto legislativo 8 giugno 2001, n. 231[(1)](https://www.brocardi.it/legge-sui-reati-tributari/titolo-iv/art21.html?utm_source=internal&utm_medium=link&utm_campaign=articolo&utm_content=nav_art_succ_top#nota_26737).
3. Nei casi di irrogazione di un'unica sanzione amministrativa pecuniaria per più violazioni tributarie in concorso o continuazione fra loro, a norma dell'articolo [12](https://www.brocardi.it/disposizioni-sanzioni-amministrative-violazioni-norme-tributarie/art12.html "Concorso di violazioni e continuazione") del decreto legislativo 18 dicembre 1997, n. 472, alcune delle quali soltanto penalmente rilevanti, la disposizione del comma 2 del presente articolo opera solo per la parte della sanzione eccedente quella che sarebbe stata applicabile in relazione alle violazioni non penalmente rilevanti[(1)](https://www.brocardi.it/legge-sui-reati-tributari/titolo-iv/art21.html?utm_source=internal&utm_medium=link&utm_campaign=articolo&utm_content=nav_art_succ_top#nota_26737).

**Effetti della sentenza di assoluzione sul processo tributario** (21-bis)
1. [(1)](https://www.brocardi.it/legge-sui-reati-tributari/titolo-iv/art21bis.html#nota_26738)La sentenza irrevocabile di assoluzione perché il fatto non sussiste o l'imputato non lo ha commesso, pronunciata in seguito a dibattimento nei confronti del medesimo soggetto e sugli stessi fatti materiali oggetto di valutazione nel processo tributario, ha, in questo, efficacia di giudicato, in ogni stato e grado, quanto ai fatti medesimi.
2. La sentenza penale irrevocabile di cui al comma 1 può essere depositata anche nel giudizio di Cassazione fino a quindici giorni prima dell'udienza o dell'adunanza in camera di consiglio.
3. Le disposizioni dei commi 1 e 2 si applicano, limitatamente alle ipotesi di sentenza di assoluzione perché il fatto non sussiste, anche nei confronti della persona fisica nell'interesse della quale ha agito il dipendente, il rappresentante legale o negoziale, ovvero nei confronti dell'ente e società, con o senza personalità giuridica, nell'interesse dei quali ha agito il rappresentante o l'amministratore anche di fatto, nonché nei confronti dei loro soci o associati.

**Applicazione ed esecuzione delle sanzioni penali e amministrative (computo sanzioni pregresse)**  (21-ter)
1. [(1)](https://www.brocardi.it/legge-sui-reati-tributari/titolo-iv/art21ter.html?utm_source=internal&utm_medium=link&utm_campaign=articolo&utm_content=nav_art_succ_top#nota_26739)Quando, per lo stesso fatto è stata applicata, a carico del soggetto, una sanzione penale ovvero una sanzione amministrativa o una sanzione amministrativa dipendente da reato, il giudice o l'autorità amministrativa, al momento della determinazione delle sanzioni di propria competenza e al fine di ridurne la relativa misura, tiene conto di quelle già irrogate con provvedimento o con sentenza assunti in via definitiva