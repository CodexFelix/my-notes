Funzionale all'attività dell'amministrazione finanziaria di gestione dei tributi (che si traduce nell'attività impositiva, sanzionatoria e di riscossione), è il potere di ==controllo== e in particolare di ==accertare il corretto adempimento delle obbligazioni tributarie da parte dei contribuenti==
In questo ambito si parla in generale di **accertamento come attività**, per distinguerlo dall'atto di accertamento.

- Oggetto dell'attività di accertamento sono le ==dichiarazioni fiscali== e, se prescritte ==le attività contabili== ad esse funzionali. Detta attività si esplica in una serie di controlli effettuati dagli uffici dell'AdE sulle dichiarazioni dei redditi e su altri atti a valenza tributaria
- L'attività di accertamento si distingue tra ==accertamenti cartolari== (controllo della mera regolarità formale della dichiarazione, mediante procedure automatizzate - si distingue tra liquidazione automatica e controllo formale, artt. 36-bis e 36-ter DPR 600/73) e ==accertamenti sostanziali== (accertamento della correttezza e veridicità delle dichiarazioni. Esiste una procedura a monte per determinare i criteri di selezione dei contribuenti da sottoporre a controllo sostanziale: il MEF, ogni 3 anni, adotta un atto di indirizzo per il conseguimento deli obiettivi fiscali, con lo scopo di organizzare tutte le Agenzie fiscali in merito ai controlli da porre in essere con linee guida frutto di complessa analisi metodologica su base economico-sociaole)
	- tra i controlli sostanziali si distingue tra: ==accertamento in rettifica== (che presuppone una valida dichiarazione da parte del contribuente); l'amministrazione procede alla rettifica della dichiarazione, analizzando la posizione fiscale del contribuente partendo dai dati da esso dichiarati, tenendo conto delle particolarità di ogni singolo contribuente e degli oneri che su esso ricadono
	- ==accertamento d'ufficio==, quando il contribuente non ha presentato alcuna dichiarazione o l'ha presentata oltre i termini consentiti (dichiarazione ultra-tardiva), cioé oltre 90 gg oltre il termine consentito per la presentazione. Nell'ambito di questo accertamento sono riconosciuti ampi poteri di indagine, con l'utilizzo di presunzioni anche semplicissime per la ricostruzione della base imponibile e di quanto dovuto al contribuente, in quanto non c'è alcuna dichiarazione da cui partire e rettificare. L'accertamento d'ufficio ha una portata applicativa generalizzata, in quanto comporta l'ampliamento dei poteri dell'amministrazione a prescindere dalla tipologia di contribuente da sottoporre a controllo.




Tutti i procedimenti finalizzati ad imporre una sanzione o a costituire autoritativamente obblighi a carico del cittadino, prevedono un atto con il quale si fornisce formalmente la notizia della sanzione o dell'obbligo, se ne comunicano le ragioni e si specifica l'ammontare della sanzione e il contenuto dell'obbligo.

Nel procedimento tributario assume importanza centrale, anche se non unica, il c.d. accertamento, nozione che intende esprimere insieme il ==risultato delle indagini compiute dall'amministrazione== e l'==informazione che viene fornita al contribuente per farne derivare gli effetti previsti dalla legge in ordine al rapporto di imposta== (l'obbligo di pagare una somma determinata). 

Si tratta di un atto formale dell'amministrazione finanziaria, che accerta una situazione di debito di imposta in modo difforme da quello dichiarato o da quello che avrebbe dovuto essere dichiarato

### Controlli cartolari
- **Liquidazione automatica** (36-bis DPR 600/73 per le imposte dirette e 54-bis IVA), ha carattere di mera liquidazione automatizzata della dichiarazione presentata dal contribuente. 
	- Specificamente per le imposte dirette, l'amministrazione finanziaria procede ==entro l'inizio del periodo di presentazione delle dichiarazioni relative all'anno successivo== (termine ritenuto in giurisprudenza ordinatorio), alla liquidazione delle imposte, dei contributi e premi dovuti, nonché rimborsi spettanti in base alle dichiarazioni presentate dai contribuenti e sostituti d'imposta. Termine di decadenza perentorio è ==quello di notifica delle cartelle di pagamento, che deve avvenire entro il 31 dicembre del terzo anno successivo a quello di presentazione della dichiarazione==.
	- L'amministrazione, con tale procedura automatica, provvede a correggere ==errori che sono ictu oculi percepibili== (es. determinazioni imponibili, imposte, contributi e premi, ridurre detrazioni, errori materiali su crediti di imposta o deduzioni) dal controllo della sola dichiarazione, senza che a tal fine siano necessari apprezzamenti o valutazioni da parte dell'amministrazione finanziaria. In altre parole detto controllo si esaurisce in una verifica sull'==esattezza dei dati numerici indicati==. ==Questo controllo ha ad oggetto solo la liquidazione dell'imposta o del rimborso risultante dalla dichiarazione, e conseguentemente non è finalizzato alla rettifica del reddito, ma alla quantificazione dell'imposta dovuta in base al reddito correttamente dichiarato==. Per le stesse ragioni, gli uffici non possono contestare con questa procedura la fondatezza o veridicità della dichiarazione del contribuente.
	- Tipi di errori: errori materiali nella determinazione imponibili, imposte, contributi e premi; errori materiali nel riporto di eccedenze delle imposte, contributi e premi; ridurre detrazioni; ridurre deduzioni dal reddito; ridurre crediti di imposta; 
	- Per redditi soggetti a tassazione separata (che non concorrono a determinare base imponibile IRPEF e la cui imposta è determinata separatamente), l'art. 1 c. 412 l. 311/2004 prevede che l'AdE procede alla liquidazione dell'imposta dovuta sui redditi soggetti a tassazione separata mediante la procedura dell'art. 36-bis (600/73)
- Controllo formale (36-ter, non previsto analogo in materia IVA): l'amministrazione finanziaria ==rettifica le dichiarazioni presentate dai contribuenti senza svolgere attività ispettive, ma semplicemente mediante il riscontro del contenuto di esse==. Si tratta di un controllo estrinseco, mediante la verifica di elementi esterni, in particolare documenti (c.d. pezze d'appoggio), per le quali è venuto meno l'obbligo di allegazione al momento di presentazione della dichiarazione, ma non anche quello di conservazione della stessa e che attestano la spettanza di deduzioni, crediti di imposta, ecc.
	- es: escludere lo scomputo delle ritenute d'acconto non risultanti dalle dichiarazioni dei sostituti di imposta o dalle comunicazioni (art. 20 c. 3 DPR 605/73) o dalle certificazioni richieste ai contribuenti 
	- escludere le detrazioni di imposta non spettanti in base ai documenti richiesti ai contribuenti o agli elenchi di cui all'art. 73 c. 25 l. 413/91
	- escludere deduzioni non spettanti in base ai documenti richiesti ai contribuenti
	- rideterminare crediti di imposta spettanti in base ai dati risultanti delle dichiarazioni e documenti richiesti ai contribuenti
	- liquidare la maggiore imposta sul reddito delle persone fisiche e i maggiori contributi dovuti sull'ammontare complessivo dei redditi

##### Tratti procedurali comuni ai controlli cartolari
Tratto comune delle due tipologie di controllo cartolare risiede nel fatto che l'esito del controllo è ==direttamente iscritto a ruolo e portato ad esecuzione coattiva== previa notifica della cartella di pagamento (ma non di un avviso motivato)
Questo potrebbe determinare un grave pregiudizio per le ragioni del contribuente che, una volta ricevuta la notifica della cartella, potrebbe subire la riscossione senza nemmeno conoscere le motivazioni della pretesa impositiva.
Per tali ragioni l'art. 6 c. 5 dello Statuto dei diritti del contribuente impone che l'esito del controllo cartolare sia previamente comunicato al contribuente. In particolare, quando dai controlli cartolari emerge un risultato diverso da quello indicato in dichiarazione, ovvero dai controlli eseguiti dall'ufficio emerge un'imposta o maggiore imposta, l'esito è comunicato al contribuente o sostituto di imposta ==attraverso l'invio di una formale comunicazione di irregolarità== per evitare la reiterazione di errori e consentire la regolarizzazione degli aspetti formali. Il contribuente acquisisce, così, contezza delle ragioni dell'Ufficio. ==La predetta comunicazione è prevista a pena di nullità del ruolo.== 

Inoltre, il contribuente è invitato, mediante avviso bonario, a versare la somma non versata in sede di autoliquidazione. In tal modo è evitata l'iscrizione a ruolo e la sanzione è ridotta ad un terzo. (art. 3 dlgs 462/1997)
Ricevuta la comunicazione, quindi, il contribuente o il sostituto di imposta ==entro 30 gg possono==:
- ==fornire chiarimenti== all'amministrazione finanziaria e segnalare eventuali dati ed elementi non considerati o valutati erroneamente in sede di controllo
- ==pagare quanto richiesto== con un abbattimento delle sanzioni ad un terzo. Nel caso in cui il contribuente non paghi e i suoi chiarimenti non siano ritenuti meritevoli di accoglimento, l'amministrazione finanziaria procede ad iscrivere a ruolo le somme

### Accertamenti sostanziali 
Le norme tributarie prevedono diverse forme di accertamento. Le più importanti riguardano le imposte sui redditi e l'IVA. Le forme minime riguardano le imposte che sono liquidate nel momento stesso in cui si verificano i presupposti (es. imposta di registro è calcolata sulla natura e valore dell'atto quando l'atto che vi è sottoposto viene confezionato o viene esibito per l'uso)

Il legislatore tributario, accogliendo con favore la teoria dei diversi metodi di accertamento, ha previsto diverse metodologie di accertamento, le quali si distinguono a seconda dei presupposti che ne legittimano l'adozione o a seconda dei criteri di quantificazione del reddito. Vi sono pertanto diverse tipologie di accertamenti sostanziali, tutte funzionali all'emissione dell'avviso di accertamento:
- Analitico (si persone fisiche che giuridiche) e sintetico (solo persone fisiche)
- Deduttivo (fondato su prove dirette) e Induttivo (su presunzioni semplici: gravi, precise e concordanti)
- Generale (la regola ed ha oggetto tutte le categorie di reddito del contribuente) e parziale (soltanto su una categoria). In tale categoria è compreso anche l'accertamento integrativo, emesso nel caso in cui l'Amministrazione finanziaria, dopo aver notificato un avviso di accertamento generale, viene a conoscenza di fatti non conosciuti né conoscibili che legittimano l'emissione di un ulteriore avviso di accertamento (appunto integrativo)

- ==Accertamento analitico==: prende in analisi le singole componenti di un reddito complessivo e ricostruisce questo reddito sommandone le varie voci. E' previsto soprattutto nel caso di redditi di persone fisiche
- ==Accertamento analitico-contabile==: riguarda redditi di impresa (che risultano e sono denunciati sulla base dei dati annotati a contabilità). Si concreta in un accertamento in rettifica di singole componenti del reddito dichiarato, quali risultano dai dati contabili. E' così denominato per indicare che consiste in un esame dei vari dati contabili. Si perviene all'accertamento in oggetto per varie ragioni: dichiarazione in contrasto con bilancio e altre scritture contabili; emergono differenze rispetto alla documentazione cui si riferisce la contabilità (fatture, corrispondenza, rapporti bancari) o quando pervengono notizie incompatibili dai terzi (controlli incrociati, risposte a questionari) 
	- Rettifica di due tipi: conseguente alla prova di un fatto determinato, influente direttamente sulla determinazione dell'imposta, che quindi comporta la palese incompletezza della dichiarazione (accertamento analitico, certo e diretto: risulta che non è stata effettuata una spesa enunciata come elemento passivo). 
	- Può conseguire all'utilizzo di presunzioni (accertamento analitico-induttivo ex art. 62-sexies L. 427/93). L'amministrazione finanziaria è abilitata a servirsi di presunzioni semplici, purché gravi precise e concordanti; gl accertamenti analitico-induttivi possono essere fondati anche sull'esistenza di gravi incongruenze tra i ricavi, i compensi e i corrispettivi dichiarati e quelli fondatamente desumibili dalle caratteristiche e dalle condizioni di esercizio della specifica attività svolta, ovvero dagli studi di settore. Le incongruenze devono essere gravi e rilevanti rispetto a quanto è comunemente conosciuto e praticato. Le presunzioni gravi, precise e concordanti possono essere considerate come una vera e propria prova.
- ==Accertamento analitico-induttivo==
	- Una forma particolare di accertamento induttivo è prevista per la determinazione dei redditi degli imprenditori non obbligati alla tenuta della contabilità "ordinaria". Gli imprenditori ammessi a una contabilità semplificata si sono rivelati difficili da assoggettare ad imposte realmente corrispondenti al loro volume di affari proprio per la sommarietà del modo loro consentito di descriverlo nelle scritture contabili. Onde evitare facili elusioni è stato istituito il sistema degli ==studi di settore==. Si considera, in proposito, come normalmente ricavato un reddito in un ammontare determinato in base ad elementi fissati dalla legge sulla scorta di ricerche, statistiche e riscontri oggettivi. I criteri sono presuntivi e rispondono a parametri di ordinarietà di utili conseguiti dalla generalità dei commercianti e degli imprenditori minori in certe condizioni di mercato. A questo scopo le imprese sono raggruppate per categorie omogenee per loro organizzazione, ambito operativo, tipo di clientela, area di attività e simili (clusters). Da queste categorie sono tratti campioni esemplificativi che servono da parametro per determinare il reddito-tipo delle imprese in quelle stesse categorie rientranti. Il parametro è di natura matematica ed è costituito da una relazione accertata tra le varie caratteristiche dell'attività esercitata (volume di affari, prezzi praticati, numero degli addetti, spese effettuate ecc ... ) e il reddito che ordinariamente se ne ricava 
	- Gli studi di settore si applicano anche per la determinazione del reddito dei lavoratori autonomi e nei confronti degli imprenditori soggetti a contabilità ordinaria quando, però, da verifiche o ispezioni emerga l'inattendibilità della contabilità. Sono fissati dei limiti pecuniari di attendibilità ed è fatto obbligo a coloro che rientrano nelle categorie alle quali si applicano gli studi di settore di presentare, insieme alla dichiarazione dei redditi, uno stampato da riempire con i dati contabili ed extracontabili richiestigli ai fini degli studi. Gli stampati sono comunicati telematicamente e un apposito software verifica automaticamente la categoria (detta cluster) di appartenenza dichiarata, il volume dei ricavi o dei compensi professionali denunciati e la congruità e coerenza della dichiarazione. Per ==congruità== si intende il rientro del volume di affari nell'intervallo di tolleranza consentito; per coerenza si ==intende== la conformità degli indicatori economici a quelli considerati come ordinari e normali dallo studio di settore. Il contribuente può verificare, utilizzando l'apposito software, la correttezza della propria posizione rispetto ai risultati del relativo studio di settore e adeguarvisi: se la sua posizione è conforme a tali risultati, la sua dichiarazione non può essere assoggettata a correzione o rettifica dall'ufficio, a meno che si dimostri la non veridicità dei dati dichiarati.
	- I Centri di assistenza autorizzata fiscale (CAAF o, più semplicemente, CAF) e i professionisti autorizzati a prestare assistenza agli imprenditori possono accompagnare le dichiarazioni dei redditi con una loro ==asseverazione==, nella quale si dichiara: che i dati contenuti nella contabilità e nella documentazione dell'impresa corrispondono agli elementi contabili ed extracontabili rilevanti per l'applicazione degli studi di settore; che i ricavi (e, nel caso, i compensi dei lavoratori autonomi) sono congrui con quelli che risultano dagli studi di settore. L'asseverazione non impedisce i controlli dell'amministrazione ma li limita. La dichiarazione asseverata non può essere rettificata con metodo induttivo ma solo utilizzando gli studi di settore e comunque entro la fine del terzo anno successivo alla presentazione della dichiarazione; in caso di rettifica e di opposizione, la riscossione è sospesa sino alla pronuncia della sentenza di primo grado.
- Accertamento induttivo-extracontabile: speciale accertamento sui redditi di impresa ammesso dalla legge in quattro casi:
	- quando il reddito dell'impresa non è stato indicato nella dichiarazione;
	- quando, a seguito di ispezione, emerge che non sono disponibili una o più scritture contabili in quanto il contribuente non le ha tenute o le ha sottratte o comunque non sono disponibili per forza maggiore;
	- quando la contabilità appare nel complesso inattendibile per omissioni, indicazioni inesatte, irregolarità formali talmente gravi da far perdere alla documentazione contabile ogni caratteristica di affidabilità;
	- quando non sono state fornite dal contribuente le informazioni richiestegli o quando lo stesso non ha risposto al questionario speditogli.
>Ricorrendo queste situazioni, l'amministrazione ha ampia facoltà d comportamento. Può avvalersi comunque dei dati raccolti e variamente conosciuti; può prescindere in tutto o in parte da quanto residua della contabilità e dei documenti; può utilizzare presunzioni semplici, anche prive del requisito della serietà, gravità, e concordanza. L'accertamento, in questi casi, viene effettuato sulla base di due momenti ben distinti. L'uno concerne la constatazione dei presupposti in fatto che giustificano l'accertamento induttivo extracontabile, vale a dire, la sussistenza delle gravi irregolarità, inesattezze ed omissioni che rendono inattendibili i documenti: e in proposito i relativi fatti devono essere riscontrati in modo oggettivo, con prove effettive, e non con presunzioni. L'altro è successivo e riguarda, sulla base della riscontrata inattendibilità delle scritture, la ricostruzione del reddito, con metodo induttivo, con utilizzo, dunque, di presunzioni, di statistiche, di dati raccolti in sede di indagini e di elementi giunti in possesso dell'ufficio attraverso l'esame di casi analoghi.

### Accertamento sintetico
Mentre l'accertamento analitico è costituito dalla somma di più elementi noti di reddito, l'accertamento sintetico è la ricostruzione del reddito complessivo basata su una ==presunzione ricavata dall'ammontare delle spese riscontrate==: se il contribuente ha potuto spendere una somma in un certo ammontare, può presumersi che abbia usufruito di un reddito corrispondente, che è quello da considerare accertato, per l'ufficio. Un simile modo di pervenire all'accertamento non è lasciato alla discrezione dell'ufficio ma è consentito entro limiti determinati dalla legge. L'art. 38 D.P.R. 600/1973, sulle imposte dei redditi delle persone fisiche, consente all'amministrazione finanziaria di determinare sinteticamente il reddito
complessivo del contribuente sulla base delle spese di qualsiasi genere da lui sostenute nel corso del periodo di imposta; nonché sulla base del contenuto induttivo di elementi indicativi di capacità contributiva individuati mediante l'analisi di campioni significativi di contribuenti, come da determinazioni stabilite con decreto ministeriale.
La determinazione sintetica è ammessa a condizione che il reddito complessivo accertabile ecceda di almeno un quinto quello dichiarato; e non è consentita per la determinazione dei redditi di impresa o di lavoro autonomo. 
La determinazione deve essere compiuta secondo parametri fissati dalla legge nel così detto ==redditometro==, stabilito con decreto ministeriale e periodicamente aggiornato secondo studi e indici statistici, anche socio economici (gli studi di settore). Si tratta di un provvedimento che fissa coefficienti di valutazione per voci di disponibilità di beni considerate altrettanti indizi di ricchezza e di capacità contributiva (possesso di veicoli, aerei, seconde case, barche da diporto ma anche utilizzo di servizi, quali quelli dei collaboratori familiari, e di svaghi specifici, quali i viaggi costosi, e simili). Applicando nel caso specifico i vari coefficienti e sottraendo quanto riferibile a deduzioni di oneri e detrazioni di imposta, l'ufficio giunge a una determinazione complessiva dei redditi che viene attribuita al contribuente in rettifica alla sua dichiarazione o come sua dichiarazione se questa è mancata. 

Poiché l'accertamento ha natura presuntiva, è fatto obbligo all'amministrazione di instaurare un contraddittorio con il contribuente e, pertanto, di comunicargli i risultati dell'accertamento e invitarlo a far presenti le sue osservazioni, a fornire l'eventuale prova contraria e a scegliere il comportamento successivo: opporsi o avviare la procedura di accertamento con adesione.
Spetta all'amministrazione fornire la prova della sussistenza di fatti che fondano il computo presuntivo. Al contribuente è consentito dimostrare che quei fatti-indizio non sussistono o che le spese attribuitegli non sono state effettuate con redditi celati al fisco. E che, perciò le relative disponibilità sono giunte da fonti di natura non reddituale, quali indennizzi assicurativi, disinvestimenti, beni ricevuti per donazioni o successioni; o da redditi esenti da imposta; o già assoggettati a ritenuta alla fonte o comunque introiti legalmente esclusi dalla formazione della imponibile.