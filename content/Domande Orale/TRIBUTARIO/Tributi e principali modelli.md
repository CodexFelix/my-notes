In base all'art. 23 Cost. nessuna prestazione personale o patrimoniale può essere imposta se non in base alla legge.
Le prestazioni imposte si caratterizzano per la sussistenza di due elementi: quello della **coattività** (esercizio della potestà di imperio da parte dello Stato per ottenere la prestazione, che rende quest'ultima obbligatoria in virtù del potere supremo dello Stato esercitato sui consociati; si definisce obbligatoria una prestazione imposta a carico di una persona senza che la volontà di questa vi ) e quello della **decurtazione patrimoniale** (attitudine della normativa a produrre un'ablazione, o impoverimento, del patrimonio del privato)

### Tributi
I tributi sono prestazioni patrimoniali imposte che l'ente pubblico può imporre coattivamente e che sono finalizzate al concorso delle spese pubbliche.

Manca nel nostro ordinamento una definizione di tributo. Tuttavia dottrina e giurisprudenza ne hanno definito i contorni. Il tributo è:
- un'entrata coattiva;
- di una comunità organizzata
- generata da un fatto economico indice rivelatore di capacità contributiva (in ciò si differenzia dalla sanzione, generata da un fatto illecito)
- che comporta il sorgere di un'obbligazione pubblicistica (in quanto trae la sua fonte dalla legge)
- avente ad oggetto una prestazione pecuniaria
- con finalità fiscali (di procurare entrate all'ente pubblico) e di solidarietà (perequazione delle risorse per le necessità dei consociati)

La giurisprudenza costituzionale è costante nel ritenere che elementi indefettibili della fattispecie tributaria sono 3:
1. La disciplina legale deve essere diretta, in via prevalente, a procurare una definitiva decurtazione patrimoniale a carico del soggetto passivo
2. La decurtazione non deve integrare una modifica di un rapporto sinallagmatico
3. Le risorse, devono essere destinate a sovvenire pubbliche spese. Il prelievo coattivo deve essere finalizzato a concorso delle pubbliche spese ed è posto a carico di un soggetto passivo in base ad uno specifico indice di capacità contributiva (sent. 102/2008)

Tributo si compendia di una fattispecie sostanziale (statica) e di una dinamica (procedimentale), che attiene alle modalità di attuazione del prelievo, attraverso l'esercizio dei poteri attribuiti all'amministrazione finanziaria.
Quanto alla fattispecie sostanziale, questa è individuata dalle norme impositrici di fonte primaria (legge ed atti aventi forza di legge) in base all'art. 23 Cost., che individuano gli elementi costitutivi del tributo. In specie si parla di:
- ==presupposto del tributo== (situazione di fatto o di diritto al verificarsi della quale si rende dovuto il tributo e che esprime la forza economica del singolo), il presupposto determina l'applicabilità del tributo (l'an debeatur)
- ==soggetti==: attivo (Stato o ente pubblico dotato di potestà impositiva) e passivo (contribuente o soggetto che deve pagare l'imposta)
- ==base imponibile==: ricchezza sulla quale viene applicata l'aliquota e costituisce l'espressione quantitativa del presupposto (quantum debeatur).
- ==aliquota== percentuale che, applicata alla base imponibile, permette di determinare il quantum del tributo. L'aliquota può essere proporzionale, progressiva, regressiva.

Benché in generale il diritto tributario abbia ad oggetto solo il momento acquisitivo delle risorse pubbliche (restando irrilevante la destinazione finanziaria dell'entrata tributaria), vi sono casi in cui la destinazione assume rilievo quale parte integrante del tributo. Il riferimento è ai ==tributi di scopo== (es. imposta di soggiorno), specificamente finalizzati dalla legge al sostenimento di spese appositamente individuate.

### Ampliamento e restringimento del presupposto d'imposta
Sovente, in ragione di scelte di politica fiscale, la legge prevede delle varianti alla fattispecie tipica di imposizione.

Norme che estendono l'ordinario campo di applicazione di un'imposta, sostanzialmente aggiungono altre fattispecie imponibili a quelle tipiche, ampliando il presupposto di imposta:
- ==equiparazione==: varianti della fattispecie tipica che ampliano il presupposto di imposta, ad es. attraendo certi fattori economici nel campo della tassazione, equiparandoli al presupposto tipico di un imposta, anche se presentino rispetto a questo elementi di eterogeneità (es. il legislatore in alcuni casi sottopone mediante la registrazione della denuncia del contratto determinati contratti verbali all'imposta di registro, la cui fattispecie tipica è costituita da un negozio o atto redatto per iscritto)
- ==fattispecie surrogatorie o supplementari==: individuate dal legislatore in ragione di un diverso regolamento negoziale o per la loro attitudine a integrare, mediante un procedimento indiretto, risultati vietati. L'ampliamento in questo caso risponde a logiche antielusive (es. mandato irrevocabile con dispensa dell'obbligo di rendiconto-> risulta soggetta all'imposta più gravosa prevista per l'atto per il quale è stato conferito, ad es. quella della vendita immobiliare, e che il mandato mirava a dissimulare)

Dall'ampliamento va distinto il **restringimento** dell'ambito di applicazione della fattispecie impositiva, caratterizzato dalle ==norme fiscali di favore==. La categoria è spesso indicata con l'espressione tax expenditures (c.d. spese fiscali)
- **agevolazioni** (o aiuti fiscali), definite come ogni norma che, in deroga a quanto previsto in via ordinaria, riduce il carico di imposta (prevedendo aliquote ridotte o riduzioni della base imponibile) senza annullare l'obbligo impositivo
- **esenzioni**, che si realizzano quando una norma sottrae determinate situazioni (esenzione oggettiva) o soggetti (e. soggettiva), che altrimenti ricadrebbero nella norma generale. Le esenzioni possono nascere da previsioni legislative o essere subordinate alla presentazione di un'istanza di parte o emissione di un provvedimento autoritario di esonero. (es. di esenzione ex lege le operazioni esenti IVA previste dall'art. 10 dpr 633/1972; es. di esenzione su provvedimento è l'esenzione delle imposte sui redditi per immobili con destinazione culturale)
- **esclusioni di imposta**: a differenza dell'esenzione, hanno la funzione di delimitare i confini del presupposto, chiarendo i limiti di applicabilità del tributo, senza derogare agli enunciati di carattere generale. Esemplificando, è norma di esclusione quella in base alla quale i dividendi percepiti da soggetti IRES sono in parte esclusi dal reddito complessivo (89 c 2)
- **regimi fiscali sostitutivi (o imposte sostitutive)**, che si configurano quali meccanismi che sottraggono alcune fattispecie dall'ordinario regime per assoggettarle ad un altro regime impositivo. Nella categoria dell'imposizione sui redditi rappresentano regimi sostitutivi le norme che sottopongono determinati redditi a ritenuta alla fonte, a titolo di imposta, o a un'imposta sostitutiva di altre imposte. (es. regime forfettario per contribuenti di minori dimensioni, i cui aderenti applicano un'unica imposta - in misura percentuale fissa e sostitutiva delle misure progressive previste dalle imposte sui redditi)
- **crediti di imposta**: possono indicare tanto il credito vantato dal contribuente verso il fisco che dal fisco verso il contribuente. Quanto alla prima tipologia, nel nostro ordinamento sono operanti diversi tipi di crediti di imposta, che rispondono a finalità diverse: es. volti ad evitare fenomeni di doppia imposizione (crediti di imposta per imposte pagate all'estero, art. 165 TUR) o costituire una mera agevolazione per l'esercizio di determinate attività, temporanea o permanente (es. credito di imposta per attività di ricerca e sviluppo)

### Sovraimposte e addizionali
Quando un medesimo presupposto è preso in considerazione come elemento costitutivo di più fattispecie impositive:
- sovraimposta: il prelievo aggiuntivo (imposta figlia o sovrimposta) è a carico solo di determinati soggetti passivi e su una base imponibile in parte differenziata (es. prelievo fiscale a carico di una cerchia ristretta di soggetti, come l'addizionale IRES per banche e compagnie assicurative, per dare copertura finanziaria al minor gettito fiscale)
- addizionale: quando sulla base imponibile di una determinata imposta si prevede l'applicazione di un'ulteriore aliquota rispetto a quella già prevista da quella principale. La misura è calcolata come aumento percentuale dell'aliquota applicata dal tributo base (es. addizionali comunali e regionali dell'IRPEF)

### Principali modelli di tributi/prestazioni imposte
I principali modelli sono:
- imposta
- tassa
- contributo fiscale

**IMPOSTA**: figura di tributo più diffusa; prestazione patrimoniale dovuta allo Stato in ragione esclusiva del suo esercizio del potere di imposizione, senza alcuna connessione specifica con un determinato servizio o attività dell'ente a favore del consociato.
Il prelevamento persegue unicamente lo scopo di procacciare i mezzi necessari per la produzione di servizi pubblici indivisibili, che avvantaggiano la collettività nel suo insieme, e a ripartire fra i consociati il carico finanziario delle attività pubbliche, a ciascuno per la quota e nei modi previsti dalla legge. Sono imposte ad es. l'IRPEF, l'IRES, l'IVA.
La **funzione** è di far concorrere alle spese pubbliche tutti coloro che sono interessati all'esistenza e al funzionamento dello Stato e degli altri enti pubblici.
Alle imposte si applica il **principio del sacrificio** e il limite costituzionalmente previsto dall'art. 53 della capacità contributiva: la forza economica del singolo, rilevante ai fini della tassazione è espressa da c.d. "fatti indice" (reddito, patrimonio e consumo) che le singole leggi di imposta assumono quali fatti presupposti dei diversi tributi.

**Elementi costitutivi dell'imposta**
- presupposto del tributo (situazione al verificarsi della quale si rende dovuto il tributo). L'elemento che fa nascere il tributo, deve essere necessariamente previsto dalla legge, fatto generatore che determina l'an debeatur del tributo e deve risolversi in un fatto che sia indice rivelatore della capacità contributiva (attitudine economica alla contibuzione delle spese pubbliche ex 53 Cost.)
- soggetto attivo: Stato o ente pubblico dotato di potestà impositiva (117 e 119 Cost.)
- soggetto passivo: contribuente (persona fisica o giuridica), residente (x tutti i suoi redditi) o non residente (solo redditi prodotti in Italia), o soggetto che deve pagare imposta
- base imponibile: ricchezza, espressa in termini monetari, su cui applicare aliquota
- aliquota: percentuale che, applicata alla base imponibile, permette di determinare il quantum del tributo

Distinzione tra:
- **imposte dirette e indirette**: nelle prime la forza economica è manifestata direttamente da reddito e patrimonio, quali fatti-indice che costituiscono l'oggetto del tributo (IRPEF e IRES) ovvero dall'autonoma organizzazione imprenditoriale (IRAP); le seconde hanno come presupposto la utilizzazione della ricchezza, cioè atti o fatti (consumo, compimento di atti giuridici) che fanno desumere indirettamente la disponibilità di un reddito e sono indici di capacità contributiva
- **i. personali e reali**. A seconda che la capacità contributiva è valutata in senso soggettivo (situazione personale o familiare del soggetto, come nell'IRPEF - in cui rilevano situazioni quali familiari o cure mediche) e reali, per cui la capacità contributiva è valutata in senso oggettivo, senza prendere in esame il soggetto di imposta (imposte ipotecarie e catastali)
- **i. fisse e variabili**: in base al metodo di calcolo delle imposte. Nelle imposte fisse, vi è predeterminazione dell'ammontare e non sono modificate in base alla ricchezza, produzione o prezzo (es. bollo o registro); nelle imposte variabili, invece si registra una modifica dell'ammontare al variare della base imponibile. Le imposte variabili sono ulteriormente distinte tra proporzionali, progressive e regressive
- **imposte a struttura aperta e imposte a struttura chiusa**: in quelle a struttura aperta, il tempo incide nella formazione, in quanto vengono prese in considerazione le fluttuazioni economiche in aumento e diminuzione che si realizzano in un arco temporale definito periodo di imposta. Tali fattispecie determinano i tributi periodici, in cui ad ogni periodo corrisponde una obbligazione tributaria autonoma (es. di fattispecie a struttura aperta sono IRPEF e IRES). Nelle fattispecie a struttura chiusa, il tempo non incide nella formazione, in quanto viene presa in considerazione la situazione istantanea del contribuente, in un determinato momento temporale (es. registro o bollo)
- imposte generali e speciali: le prime prendono in considerazione manifestazioni di ricchezza colpite nella loro interezza (come reddito o patrimonio, globalmente considerati); le seconde, invece solo porzioni di manifestazione della ricchezza

### Tassa
Prestazione patrimoniale imposta dallo Stato in ragione della fruizione (o possibilità di fruire) in modo individuale di un servizio pubblico, di un atto pubblico o di un'attività pubblica richiesti dal contribuente, che non trova titolo giustificativo nella capacità contributiva del soggetto a cui è richiesta: per tale ragione viene individuato un ==assetto giuridico di tipo para-commutativo== (il prelievo si giustifica nel beneficio attribuito al soggetto in favore del quale il servizio è predisposto). Ciò non significa che vi sia un rapporto di sinallagmaticità tra servizio e tassa e non è possibile parlare di controprestazione in senso proprio (differenza con i prezzi pubblici).
Presupposto della tassa è un rapporto di correlatività (non corrispettività) con li servizio reso della PA. 
Es: tassa per l'occupazione di spazi e aree pubbliche dei comuni e province, tassa sul marchio di metalli preziosi, tasse scolastiche; tasse universitarie o su concessioni governative

Alle tasse si applica il **principio del beneficio** e il loro importo non copre necessariamente i costi del servizio reso. La causa giustificatrice della tassa non è solo espressa dal beneficio attribuito al singolo, ma anche della sua forza economica, nel rispetto del principio di capacità contributiva (53 Cost.)
La coattività, più debole rispetto all'imposta, permane nelle modalità di erogazione, contenuto dal servizio e corrispettivo richiesto, stabilito unilateralmente dallo Stato.


### Contributi
Con il termine contributo si intende riferirsi a fenomeni eterogenei tra loro, non sempre attinenti al campo del diritto tributario (es. contributi previdenziali o contributi di bonifica, di miglioria o oneri di urbanizzazione) e rappresenta la ==prestazione patrimoniale imposta dallo Stato in ragione di un beneficio indiretto ricevuto che prescinde dalla richiesta di un determinato servizio==.
La Corte cost. 2017 con riferimento ai contributi dovuti all'AGCM dalle imprese di medio-grandi dimensioni, ha ribadito che sono prestazioni patrimoniali dovute indipendentemente dal fatto che l'attività dell'ente abbia riguardato il singolo soggetto obbligato, e dalla circostanza che tale attività si configuri come un servizio divisibile, ma è correlata all'attività dell'amministrazione in termini di vantaggio goduto o costo causato da parte del contribuente: di tal che il tributo in esame si differenzia dalle imposte in senso stretto.

Il contributo ha come presupposto un diretto o indiretto vantaggio che il soggetto passivo ha dalla realizzazione di opera pubblica o dall'erogazione di servizi destinati alla collettività in modo indistinto. Il contributo è prelevato coattivamente al soggetto passivo per il solo fatto della sussistenza del vantaggio, indipendentemente dal fatto che l'opera o il servizio siano stati richiesti dal soggetto stesso (ad es. se la PA costruisce una strada che aumenta il valore dei fondi limitrofi, i proprietari di tali fondi potranno essere obbligati a versare un contributo per la sua costruzione).
Dal punto di vista della contabilità pubblica, le risorse così prelevate vengono iscritte nel bilancio dell'ente impositore come entrate "vincolate" per finanziare la specifica spesa che l'ente dovrà sostenere per realizzare l'operae pubblica o erogare il servizio.

Nell'ambito della categoria dei tributi rientra anche il ==Contributo unificato di iscrizione a ruolo== dovuto in base al TUSG nel caso in cui il cittadino sia parte in un procedimento civile, penale, amministrativo o tributario


