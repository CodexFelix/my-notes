L'avviso di accertamento è il ==provvedimento amministrativo== contenente la pretesa tributaria dell'amministrazione finanziaria, emesso al termine dell'attività di controllo sostanziale nel caso in cui siano state accertate violazioni tributarie.

La giurisprudenza ha affermato la natura di ==atto amministrativo sostanziale== - non processuale - dell'atto impositivo tributario, inteso quale species dell'atto amministrativo, poiché espressivo della pretesa avanzata dall'amministrazione finanziaria all'esito di un vero e proprio procedimento amministrativo. 

Stante tale natura, l'impugnazione dell'avviso di accertamento non rappresenta la "domanda giudiziale" ad opponendum (tipica del processo civile di opposizione al decreto ingiuntivo) con cui l'amministrazione in veste di attore cita in giudizio il convenuto nelle vesti di contribuente.

Ribadendo la natura di atto sostanziale e non processuale dell'avviso di accertamento, la Corte di Cassazione ha aggiunto che l'avviso di accertamento tributario non è atto processuale, bensì amministrativo e su di esso non può quindi essere apposta procura alle liti, che ai sensi dell'art. 12 c. 3 D.lgs. 546/1992 deve essere conferita a mezzo di atto pubblico, scrittura privata autenticata in calce o a margine di un atto del processo.
Peraltro il giudice tributario, pur in caso di mancanza o invalidità della procura, non può dichiarare subito l'inammissibilità del ricorso, ma a norma degli artt. 12 e 18 del d.lgs. 546/92 deve dapprima invitare la parte a regolarizzare la situazione e solo in caso di inottemperanza pronunciare la relativa inammissibilità (SU 15241/2009)

L'avviso di accertamento ha natura ==vincolata== e non è mai caratterizzato da discrezionalità amministrativa ma, secondo alcuni solo da ==discrezionalità tecnica== ed ha natura ==autoritativa==, in quanto idoneo ad imporre al contribuente, in via unilaterale, la volontà dell'amministrazione finanziaria.

L'avviso di accertamento è atto provvedimentale che, in ossequio al principio di legalità, è soggetto ad una serie di prescrizioni formali, che ne condizionano la formazione, il contenuto e gli effetti:

**FORMAZIONE** (regole di competenza):
- competenza esterna, in ragione del Tributo oggetto di accertamento (es. per tributi erariali competenza dell'AdE; per tributi locali ente locale di riferimento)
- interna: all'interno dell'ente impositore competente, ad es. l'ufficio dell'AdE nella cui circoscrizione si trova il domicilio fiscale dell'attore

**CONTENUTO**
- indicazione autorità emanante e dati identificativi del contribuente
- ==parte motivazionale==. Elemento fondamentale dell'atto (richiesto anche dall'art. 7 St. diritti contribuente). La motivazione può anche essere per relationem, nel caso la motivazione sia operata mediante rinvio ad altri atti o documenti, che devono essere necessariamente allegati, pur essendo meramente conoscibile dal contribuente; oppure **rafforzata** nel caso in cui l'Ufficio debba dare contezza delle ragioni, circostanze ed elementi addotti dal contribuente in sede di contraddittorio procedimentale (ad es. in materia di abuso del diritto o a seguito della notifica del PVC). I vizi della motivazione possono condurre finanche alla nullità dell'avviso di accertamento. La funzione della motivazione, dunque, è quella di mettere il contribuente in condizione di conoscere le ragioni della pretesa tributaria (funzione di garanzia) e di esercitare il suo diritto di difesa.
	- La motivazione va distinta dalla prova, che non è elemento proprio dell'avviso di accertamento, ma ha la diversa funzione di dimostrare all'autorità giudiziaria che la pretesa avanzata è fondata. Tra esse corre la stessa differenza che vi è tra allegazione di un fatto costitutivo della pretesa fatta valere in giudizio e prova dello stesso
- parte dispositiva: contenente la richiesta dell'amministrazione finanziaria e determinazione dell'imponibile
- liquidazione dell'imposta
- irrogazione delle sanzioni
- indicazione del responsabile del prcoedimento
- istruzioni sul pagamento del tributo, comprensive anche della possibilità di prestare acquiescenza, di procedere con accertamento con adesione, di impugnare dinanzi alla Corte di Giustizia tributaria competente
- luogo e data di emissione del provvedimento
- sottoscrizione (requisito previsto a pena di nullità)

**EFFETTI** (notificazione)