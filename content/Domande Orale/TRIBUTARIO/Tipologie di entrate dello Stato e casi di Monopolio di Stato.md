La finanza pubblica è il complesso di attività che un ordinamento compie per reperire le risorse necessarie al suo funzionamento istituzionale. lo scopo della finanza pubblica è quindi reperire le risorse necessarie x funzionamento istituzionale.

Lo scopo della finanza pubblica è quello di soddisfare i bisogni collettivi, garantendo cos' il benessere generale dei singoli e la pacifica convivenza della collettività, attraverso un'efficiente gestione dei pubblici servizi. Tali ==servizi possono essere resi a beneficio==:
- dell'intera collettività (servizi pubblici generali), ad es. difesa e sicurezza dei cittadini
- intera collettività con contemporanea individuazione di un bisogno specifico di alcuni (es. istruzione, destinata a coloro i quali la ricevano e indirettamente a vantaggio dell'intera collettività)
- o infine di singoli fruitori effettivi dei servizi che, in tal caso, assumono il nome di servizi pubblici speciali (es. servizi ferroviari, postali)

L'attività finanziaria comprende:
- le entrate, costituite dalle risorse reperite dallo Stato e dagli altri enti pubblici
- le spese, costituite dal complesso delle erogazioni monetarie effettuate dallo Stato e dagli enti pubblici per soddisfare i bisogni della collettività

Si distingue, pertanto, nella macroarea della finanza pubblica tra diritto tributario, che rappresenta quella parte che si occupa della fase di acquisizione delle risorse (in specie i tributi) e dei rapporti giuridici ad essa connessi, e del diritto finanziario che si occupa della fase di allocazione delle entrate pubbliche.

La scelta delle fonti e delle modalità cui attingere alle risorse è frutto di una scelta di politiche economiche.
 Lo stato reperisce i finanziamenti necessari in parte mediante gestione delle sue stesse risorse (esercizio di impresa in qualità di privato, locazione o alienazione di beni pubblici, ecc.) e in parte tramite prelievo coattivo nei confronti dei privati (entrate tributarie)

### Monopolio fiscale 
Regime giuridico mediante il quale lo Stato riserva a se stesso la produzione e/o vendita di determinati beni o servizi, vietando a terzi l'esercizio di tale attività (es. monopolio del gioco del lotto e sui tabacchi lavorati).
I monopoli fiscali sono funzionali a procacciare un'entrata tributaria. Pur non rientrando nei tributi, le richieste da parte di contribuenti di prodotti sotto il regime dei monopoli generano obbligazioni assunte contrattualmente con lo Stato sottoposte a coazione; pertanto la dottrina le ricomprende tra le prestazioni patrimoniali imposte.
Oltre al fatto che quanto pagato dal privato è superiore tanto al costo della produzione del bene, quanto alla quota parte di utile che spetterebbe ad un imprenditore privato: in questo modo il contribuente paga un tributo.
In Italia i monopoli, anche per l'adesione alla Comunità europea e all'esigenza di rispettare i suoi stringenti limiti di garanzia delle libertà economiche fondamentali, si sono progressivamente ridotti. L'art. 106 TFUE include nell'ambito delle imprese sottoposte alle regole della concorrenza, anche quelle che hanno carattere di monopolio fiscale.

Attualmente sono vigenti i monopoli dei giochi e dei tabacchi, sottoposti a controllo dell'Agenzia Dogane e Monopoli, area monopoli.

In ogni caso non esiste uniformità di vedute in dottrina circa l'appartenenza delle entrate tributarie, in quanto parte della dottrina sostiene che da un punto di vista strutturale, l'entrata derivante dal monopolio non costituisce un tributo, ma un corrispettivo dovuto per la compravendita. 

Altra parte riconduce l'istituto alla categoria delle imposte sulle vendite, in quanto le aliquote applicate rappresenterebbero una percentuale del prezzo di vendita.