Art. 10-bis Statuto dei diritti contribuente:
- per effetto della nuova disposizione abuso del diritto ed elusione fiscali sono stati unificati in un unico concetto a valenza generale, con riguardo a tutti i tributi.


L'elusione si colloca in una posizione intermedia tra:
- ==legittimo risparmio di imposta==: che rappresenta la ==scelta lecita== (comportamento lecito) del contribuente di applicare tra i regimi opzionali offerti dalla normativa e tra le operazioni comportanti un diverso carico fiscale, il regime e le operazioni più favorevoli, senza che questo sia considerata elusione (ammessa pianificazione fiscale)
- ==evasione==: ==diretta violazione di norme tributarie== attraverso l'occultamento o l'artificiosa alterazione del presupposto di imposta o della base imponibile. Si tratta di un comportamento contra legem, in quanto il contribuente si sottrae fraudolentemente all'obbligo impositivo previsto dalla norma

L'elusione può definirsi come quel comportamento volto ad aggirare obblighi o divieti, in quanto chi elude pone in essere un ==comportamento astrattamente legittimo ma privo di valide ragioni economiche diverse dal mero risparmio d'imposta==
Sia l'evasione che l'elusione comportano un risparmio d'imposta, ma mentre la prima è contra legem, l=='elusione è extra legem.==
Mentre l'evasione pone in essere il comportamento fraudolento, che rientra nell'area dell'illecito, l'elusore opera alla luce del sole e persegue la riduzione del carico tributario non in modo illegale, ma ==mediante abuso del diritto==, ovvero abusando di forme giuridiche previste dall'ordinamento stesso

Giurisprudenza:
- Abuso del diritto: operazione che abbia quale suo elemento predominante ed assorbente lo scopo di eludere il fisco, ossia che non abbia ragione economica apprezzabile diversa dall'intento di conseguire risparmio di imposta (Cass. 2020)
- Il divieto di abuso del diritto traduce un principio generale antielusivo, che preclude al contribuente il conseguimento di ==vantaggi fiscali ottenuti con l'uso distorto, pur se non contrastante con alcuna specifica disposizione normativa, di strumenti giuridici idonei ad ottenere un risparmio di imposta==, in difetto di ragioni economicamente apprezzabili che giustifichino l'operazione
- Il  divieto di abuso del diritto si traduce in un principio generale antielusivo, che trae fondamento dai principi costituzionali di ==capacità contributiva e di progressività impositiva==. Tale principio preclude al contribuente di conseguire vantaggi fiscali con l'uso distorto, anche se non contrastante con alcuna disposizione, di strumenti giuridici idonei ad ottenere un'agevolazione o risparmio di imposta.

L'elusione fiscale richiede un'attività interpretativa e di qualificazione della fattispecie concreta, non sempre agevole. In tale ottica è prevista la possibilità per il contribuente di presentare apposita istanza di interpello antiabusiva preventiva, allo scopo di chiedere un parere all'AdE circa l'eventuale natura abusiva delle operazioni che si intendono realizzare.

L'ordinamento prevede diversi strumenti al fine di contrastare comportamenti elusivi del contribuente:
- Normativa antiabuso (norme a contenuto generale che conferiscono all'amministrazione finanziaria iil potere di qualificare una operazione come abusiva ed imporre il pagamento del tributo eluso): art. 10-bis l. 212/2000 (anteriormente l'art. 37-bis Dpr 600/73)
- norme antielusive speciali: norme tributarie specifiche che hanno lo scopo di contrastare comportamenti previsti come elusivi dal legislatore. In tal caso l'antielusività non è esplicita, ma risiede nella ratio delle norme
- Interpretazione antielusiva: interpretazione sostanzialistica ed estensiva delle norme tributarie, da adottare quando il contribuente si avvale di strumenti che appaiono estranei alla fattispecie impositiva.

10-bis definisce come abuso del diritto:
- ==compimento di operazioni prive di sostanza economica==  (fatti, atti e contratti inidonei a produrre effetti significativi diversi dai vantaggi fiscali)-> es. non coerenza della qualificazione delle singole operazioni con il fondamento giuridico del loro insieme e la non conformità dell'utilizzo degli strumenti giuridici a normali logiche di mercato
- ==conseguimento di vantaggi fiscali indebiti==
>L'abuso del diritto è quindi escluso nei casi di operazioni giustificate da valide ragioni extra-fiscali, ad es. di ordine organizzativo o gestionale e che rispondono a finalità di miglioramento strutturale o funzionale dell'impresa o dell'attività professionale del contribuente


L'elusione/abuso è contrastata con:
- ==inopponibilità delle operazioni abusive dell'amministrazione finanziaria==, che disconosce i vantaggi determinando i tributi in base alle norme e principi elusi. Comporta che il negozio non sia opponibile all'amministrazione finanziaria per ogni profilo di indebito vantaggio tributario che il contribuente pretenda di far discendere dall'operazione elusiva. In tal senso, l'amministrazione finanziaria, al fine di rendere inopponibili a sé gli effetti fiscali delle operazioni ritenute abusive, ==deve procedere alla notifica dell'avviso di accertamento== (previa notifica di richiesta di chiarimenti). ==Con detto accertamento, l'amministrazione disconosce i vantaggi tributari conseguiti mediante gli atti==, fatti e negozi posti dal contribuente e ==richiede il versamento della differenza== tra le imposte determinate in base alle disposizioni eluse e le imposte eventualmente già versate per effetto dell'operazione inopponibile.
- Tecnica della riqualificazione del rapporto (principio della prevalenza della sostanza sulla forma): la questione circa la possibilità per l'Ufficio di riqualificare a fini fiscali i negozi posti in essere da privati (es. la cessione di immobile da demolire celata da cessione di terreno edificabile o cessione di quote societarie come cessione di ramo d'azienda) è stata affrontata dagli interpreti con riferimento a diverse tipologie di imposta. La questione è stata risolta diversamente a seconda che si tratti di imposte dirette (es. tassazione plusvalenze determinate dalla cessione di beni immobili detenuti per meno di 5 anni se si tratta di edifici o terreni edificabili o imposta di registro) o indirette (IVA, il cui regime di tassazione è strettamente collegato alla natura oggettiva del bene ceduto, vale a dire allo stato di fatto e di diritto all'atto della cessione, prescindendo quindi dalla destinazione del bene da parte dell'acquirente)

Altre norme tributarie antiabusive:
- Art. 2 c.2-bis TUIR: contrasto al fenomeno del trasferimento fittizio di residenza fiscale all'estero -> si considerano residenti in Italia, salvo prova contraria (presunzione relativa di residenza), i cittadini italiani cancellati dalle anagrafi della popolazione residente e trasferiti in stati c.d. "black List"
- all'art. 73 c.5-bis e 5-ter TUIR: contrasto al fenomeno di esterovestizione di società ed enti -> si considerano salvo prova contraria residenti nel territorio dello Stato le società ed enti che detengono partecipazioni di controllo (2359 cc) nei soggetti indicati dalle lettere A e B della stessa norma. 
- Art. 167 TUIR (soceità estere partecipate, c.d. CFC) -> disciplina antielusiva che mira ad attrarre alla tassazione in Italia (luogo di residenza del controllante, ex art. 2359 cc, di società residente in paradiso fiscale) dei redditi prodotti da quest'ultima
- Società di comodo o non operative -> mira a scoraggiare la costituzione di società per il mero godimento di beni e che non esplicano alcuna attività produttiva.
- Art. 20 TUR (imposta di registro): l'imposta è applicata secondo la intrinseca natura e gli effetti giuridici dell'atto presentato ala registrazione, anche se non vi corrisponda il titolo o la forma apparente. Ad es. la cassazione aveva interpretato la norma nel senso di permettere all'amministrazione finanziaria e ai giudici di riqualificare gli atti in modo tale che risultasse dovuta l'imposta di registro non sull'atto singolo o su ognuno degli atti inseriti in sequenza negoziale, ma sull'operazione nel suo complesso. In base a questa norma sono state riqualificate come cessione di azienda le cessioni frazionate di singoli beni assoggettati all'IVA (ipotesi della cessione spezzatino)
### Procedura di accertamento dell'abuso del diritto
