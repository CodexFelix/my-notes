### Le commissioni sono un giudice speciale? E in tal caso, per caso, come si coordina questa organo con l’art. 102 Cost.
**Natura giurisdizionale del processo tributario**
- Il processo tributario acquista una vera e propria connotazione giurisdizionale a partire dalla ==LAC== (all. E L. 2248/1865) con la quale: sono stati aboliti i tribunali del contenzioso amministrativo; sono state incluse le controversie tra cittadini e PA (comprese quelle tributarie, previo esperimento di una fase amministrativa dinnanzi alle Commissioni tributarie) nella giurisdizione ordinaria
- La Costituzione (1948) ha posto alcune questioni in ordine alla compatibilità delle allora Commissioni Tributarie con l'art. 102 (divieto di istituire giudici speciali)
	- la Corte cost. ha affermato la legittimità in ragione della ==preesistenza== delle Corti alla Costituzione (Ccost. 1957, 1974, 1998) e ne ha riconosciuto la ==natura giurisdizionale==

### Limiti esterni ed oggetto (art. 2) della giurisdizione tributaria
**L'oggetto della giurisdizione tributaria** è stato profondamente modificato con la riforma del 2001:
- prima di tale riforma, l'art. 2 individuava la giurisdizione tributaria attraverso:
	- un'elencazione di tributi, quali imposte sui redditi, IVA, imposta di registro, imposta sulle successioni e donazioni, tributi locali, ecc.
	- un generalizzato rinvio ad ogni altro tributo riservato dalla legge alla giurisdizione tributaria
- Successivamente alla riforma del 2001 (quindi nella formulazione attuale), l'art. 2 individua una giurisdizione generalizzata in materia tributaria, con l'abbandono di una definizione "ad elenco" della giurisdizione tributaria e la sostituzione di essa con una definizione generale, che attribuisce al giudice tributario tutte le controversie che hanno ad oggetto i tributi. La riforma ==ha reso la giurisdizione tributaria una giurisdizione esclusiva, valevole per le liti in materia di tributo (criterio ratione materiae)==. 
- Secondo l'orientamento costante delle SU, la giurisdizione si ripartisce tra GO e giudice tributario secondo la natura del credito azionato. La giurisdizione tributaria ha carattere pieno ed esclusivo, appunto ratione materie (SU 2009) e si radica indipendentemente dal contenuto della domanda. Secondo l'art. 2 appartengono alla giurisdizione tributaria
	- tutte le controversie aventi ad oggetto tributi di ogni genere e specie comunque denominati, compresi quelli regionali, provinciali comunali e il contributo per il Servizio sanitario nazionale, le sovrimposte e le addizionali e le relative sanzioni nonché gli interessi e ogni altro accessorio.
	- le controversie promosse dai singoli possessori concernenti l'intestazione, delimitazione, figura, estensione, classamento dei terreni e la ripartizione dell'estimo fra i compossessori a titolo di promiscuità di una stessa particella, nonché le controversie concernenti la consistenza, il classamento delle singole unità immobiliari urbane e l'attribuzione della rendita catastale
	- controversie attinenti all'imposta o canone comunale sulla pubblicità e diritto sulle pubbliche affissioni.
Tutte le ipotetiche questioni che insorgono nelle suddette materie vengono devolute alle CGT a condizione che le stesse riguardino i rapporti tra contribuente e Amministrazione finanziaria e che la controversia abbia natura tributaria. Il riferimento normativo di cui all'art. 2 ai ==tributi di ogni genere deve essere interpretato in senso ampio==, guardando al rapporto sotteso a quell'esborso economico da parte del contribuente, che deve essere giustificato dall'esistenza a monte di un'==imposizione autoritativa sprovvista dei caratteri della corrispettività== (sono state incluse le controversie riguardanti tariffa di igiene ambientale, contributi consortili, contributo versato dagli avvocati iscritti all'albo del CNF). Sono state escluse dalla giurisdizione tributaria le controversie riguardanti il canone per occupazione di spazi e aree pubbliche e canone per lo scarico e depurazione di acque reflue, in ragione della loro natura corrispettiva.

==Restano **escluse**, inoltre e in generale dalla giurisdizione tributaria (rientrando in quella del GO)==:
- controversie riguardanti gli atti dell'esecuzione forzata tributaria successivi alla notifica della cartella di pagamento e, ove previsto, dell'avviso di cui all'art. 50 DPR 602/1973, per le quali continuano ad applicarsi le disposizioni del medesimo DPR
- Controversie tra privati, anche qualora abbiano ad oggetto rapporti regolati da norme tributarie (es. controversie relative all'esercizio di rivalsa IVA o tra sostituto e sostituito)
- controversie di risarcimento del danno promosse nei confronti dell'AdE o agente di riscossione
- controversie riguardanti mancata adesione erariale alla proposta di transazione fiscale.

Atteso che la giurisdizione tributaria conosce solo del rapporto tributario e degli atti impositivi che ne seguono, tutti gli atti dell'amministrazione finanziaria che precedono o seguono l'emanazione degli atti impositivi, se sottoposti all'attenzione del Giudice Tributario, ==possono essere dallo stesso soltanto disapplicati== oppure possono essere ==impugnati con ricorso al Giudice Amministrativo==, che ha il potere di annnullarli qualora ledano gli interessi legittimi del ricorrente. 
In tal senso l'art. 7 c. 5 del decreto processo specifica che "le CGT di primo e secondo grado, se ritengono illegittimo un regolamento o atto generale rilevante ai fini della decisione, non lo applicano in relazione all'oggetto dedotto in giudizio, salva l'eventuale impugnazione nella diversa sede competente". L'art. 7 c. 4 chiarisce che "la natura tributaria dell'atto non preclude il ricorso agli organi di giustizia amministrativa, quando ne ricorrono i presupposti"

L'art. 2 c. 3 specifica che "il giudice tributario ==risolve in via incidentale== ogni questione da cui dipende la decisione delle controversie rientranti nella propria giurisdizione, fatta eccezione per le questioni in materia di querela di falso e sullo stato o la capacità delle persone, diversa dalla capacità di stare in giudizio" (in tali casi deve sospendere il giudizio e aspettare l'esito del giudizio incardinato presso altra giurisdizione solo in relazione alle questioni riguardanti querela di falso e stato e capacità di persone; in tutti gli altri casi non deve sospendere il giudizio, ma risolvere la questione pregiudiziale senza efficacia di giudicato, incidenter tantum)

Questi fin qui esaminati costituiscono i limiti **esterni** della giurisdizione tributaria, ai quali devono essere aggiunti i limiti interni, individuati dall'art. 19.
### Limiti interni della giurisdizione (art. 19)
L'art. 19, nell'elencare gli atti impugnabili, segna un ulteriore limite alla giurisdizione.
L'elenco degli atti impugnabili non è sufficiente a delimitare la giurisdizione del giudice tributario, in quanto gli stessi atti non sono tutti necessariamente fiscali: essi sono "atti neutri", ossia utilizzabili a sostegno di qualsiasi pretesa patrimoniale (tributaria o meno) della mano pubblica (così SU 2008).
 Di conseguenza, per il riparto della giurisdizione è rilevante unicamente il titolo giuridico della pretesa patrimoniale, e non già l'atto che la contiene: l'inclusione di un atto nell'elenco dell'ar.t 19 pertanto è indice della sua impugnabilità (per la tutela del diritto ritenuto violato dall'interessato), davanti al giudice tributario e non già della giurisdizione di questo (SU 2008).

### Rilevabilità del difetto di giurisdizione
Il difetto di giurisdizione nel processo tributario è rilevabile anche d'ufficio in ogni stato e grado del processo (art. 3).
Le ==conseguenze== del difetto di giurisdizione sono disciplinate dall'art. 59 L. 69/2009, che prevede che il giudice che riscontri il proprio difetto di giurisdizione ==è tenuto ad indicare il giudice nazionale cui ritiene appartenga la giurisdizione==; il processo deve essere riassunto davanti a quel giudice nel termine perentorio di tre mesi, pena estinzione del giudizio (==translatio judicii==)
La norma fa salvi gli effetti sostanziali e processuali che la domanda avrebbe prodotto ove presentata al giudice avente giurisdizione, ferme tuttavia le preclusioni e decadenze nel frattempo intervenute.
L'art. 59 c 3 prevede inoltre che, se sulla questione di giurisdizione non si sono ancora pronunciate, nel corso del processo, le SU della Cassazione, il giudice dinanzi al quale la causa è riassunta può sollevare d'ufficio la questione di giurisdizione dinanzi alle SU fino alla prima udienza di trattazione. Laddove a pronunciarsi sulla giurisdizione siano le SU, la pronuncia è vincolante per ogni giudice ed anche per le parti in altro processo.