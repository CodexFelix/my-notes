Il processo tributario prende avvio con la notifica del ricorso da parte del contribuente all'organo dell'amministrazione finanziaria che ha emesso l'atto impugnato.
Il ricorso deve essere notificato entro il termine di 60 gg dalla ricezione dell'atto impositivo che si intende impugnare
Nel caso in cui venga impugnato il diniego tacito di rimborso è previsto un termine di improcedibilità, per cui il ricorso non può essere presentato prima di 90 gg dalla presentazione dell'istanza di rimborso all'amministrazione finanziaria e non oltre il termine di prescrizione del diritto, ossia 10 anni (21 d.lgs. 546/92)

Il ==termine di decadenza== di 60 gg dalla notifica dell'atto impugnato ==può restare sospeso==:
- ==per 90 gg nel caso di presentazione di istanza di accertamento con adesione==
- per 60 gg in caso di IPEC (istanza di scomputo delle perdite di maggiori imponibili derivanti dall'accertamento nei confronti di società consolidanti) ed IPEA (istanza perdite accertamento, per cui è possibile scomputare nell'ambito di procedimenti di accertamento le perdite utilizzabili alla data di chiusura del periodo di imposta oggetto di accertamento, dai maggiori imponibili accertati)
- per sospensione feriali dal 1 al 31 agosto

La notifica del ricorso non è di per sè sufficiente a incardinare correttamente il giudizio, in quanto appare idonea unicamente a determinare litispendenza.
Per radicare controversia dinnanzi alla CGT successivamente alla notifica del ricorso, entro 30 gg dall'avvenuta notifica, il ricorrente deve costituirsi in giudizio ==depositando il ricorso in copia conforme all'originale o in originale, unitamente all'atto impugnato ed ai documenti che si intendono allegare a fondamento della pretesa==. 
Entro 60 gg dalla notifica del ricorso, le parti resistenti hanno l'onere di costituirsi in giudizio se intendono partecipare attivamente al processo, mediante il deposito del fascicolo nella segreteria assegnataria della causa, contenente le controdeduzioni ed eventuali documenti

### Notifica del ricorso
Il termine di 60 gg entro cui impugnare l'atto impositivo dinnanzi alle CGT decorre dal giorno in cui l'atto impositivo è stato notificato al contribuente. 
Bisogna distinguere tra:
- Termine di impugnazione degli atti impositivi. Gli atti impositivi producono i propri effetti nei confronti del contribuente una volta notificati (art. 60 dpr 600/73 che rinvia alle modalità ordinarie degli artt. 137 e ss. cpc). La notificazione dell'atto impositivo è di notevole importanza, in quanto non ha solo lo scopo di attestare la conoscenza legale dell'atto, ma perché l'atto viene ad esistenza proprio mediante la notificazione. 
	- La giurisprudenza ha parlato di natura recettizia dell'atto tributario, che lo rende impugnabile solo a seguito di notifica al contribuente (1334). Le SU 2004 e 2021 hanno escluso la natura costitutiva della notificazione, ritenendo che costituisca mera condizione di efficacia dell'atto amministrativo di imposizione tributaria -> di conseguenza il vizio della notificazione è irrilevante se l'atto ha comunque raggiunto il suo scopo, per aver il destinatario impugnato in data antecedente alla scadenza del termine fissato per l'esercizio del potere impositivo
	- dalla natura recettizia degli atti tributari deriva 
- Modalità della notifica del ricorso da parte del contribuente: a far corso dal luglio 2019, data di entrata in funzione del PTT (processo tributario telematico), i ricorsi devono essere notificati telematicamente, tramite invio di una PEC da parte del difensore abilitato. E' comunque possibile notificare secondo modalità analogiche previgenti (mezzo ufficiale giudiziario ex 137 ss cpc; racc. AR; consegna diretta) solo in caso di problemi al sistema o nei casi in cui il processo tributario telematico non è obbligatorio. Va specificato tuttavia che dal settembre 2024, la riforma in materia di contenzioso tributario, ha soppresso il c. 3-bis rendendo sempre obbligatorie le notifiche ed i depositi con modalità telematiche. Dopo la riforma resta quindi quale unica ipotesi in cui è possibile la notifica cartacea del ricorso quella delle liti in cui non è obbligatoria la difesa tecnica (controversie di valore <3000€)

### Elementi essenziali del ricorso (art. 18)
- indicazione della CGT cui il ricorso è diretto
- identificazione della parte ricorrente
- identificazione dell'ufficio cui è diretto, cioè organo dell'Amministrazione finanziaria
- indicazione del petitum (atto impugnato e oggetto della domanda); si distingue tra petitum immediato, cioè la decisione richiesta al giudice, e petitum mediato, cioè il bene della vita che si intende ottenere con il ricorso
- indicazione della causa petendi, cioè le ragioni giuridiche e di fatto per cui si formula il petitum.
==Dopo la notifica del ricorso, il ricorrente non può introdurre nel giudizio nuovi ed ulteriori motivi di ricorso==.
L'==integrazione di motivi di ricorso è ammessa unicamente nel caso in cui sia resa necessaria dal deposito di documenti non conosciuti== da parte delle altre parti o per ordine del giudice (24 c. 2 decreto processo) entro il termine di 60 gg dalla data in cui il soggetto interessato è venuto a conoscenza del deposito di tali documenti. Se è stata già fissata la trattazione della controversia, l'interessato, a pena di inammissibilità, deve dichiarare non oltre la trattazione in camera di consiglio o la discussione in pubblica udienza che intende proporre motivi aggiunti, In tal caso la trattazione o l'udienza debbono essere rinviate ad altra data per consentire gli adempimenti di cui al comma seguente. L'integrazione dei motivi si effettua mediante atto avente i requisiti del ricorso, in quanto compatibili, che deve essere notificato e depositato.

Il ricorso deve essere sottoscritto dal difensore e contenere l'indicazione:
- della categoria (art. 12) cui appartiene il difensore
- dell'incarico, salvo che il ricorso non sia sottoscritto personalmente
- dell'indirizzo di PEC del difensore
Il ricorso è inammissibile se manca o è assolutamente incerta una delle suddette indicazioni, ad eccezione di quella relativa al codice fiscale e all'indirizzo di PEC, o non è sottoscritta

Per le controversie instaurate prima di gennaio 2024 il cui valore era inferiore a 50.000 era previsto l'obbligo del reclamo-mediazione (ora abrogato dal D.lgs. 220/2023): il ricorso non era procedibile se non veniva esperito il relativo procedimento


**Elementi eventuali del ricorso**
- istanza di sospensione cautelare, con cui il ricorrente può chiedere la sospensione dell'efficacia del provvedimento impugnato fino alla decisione, purché indichi fumus boni iuris ed periculum in mora (esistenza di un pregiudizio grave ed irreparabile dall'esecuzione del provvedimento impugnato)
- istanza di discussione in pubblica udienza, necessaria se si vuole che il ricorso sia trattato in pubblica udienza, cioè con l'intervento dei difensori delle parti.


### Termini temporali per ricorso
A pena di inammissibilità il ricorso deve essere presentato
- ==entro 60 gg dalla notifica del provvedimento impugnato==. Scaduto tale termine il ricorso è inammissibile. Tale termine viene esteso di 90 gg (60+90=150gg) nel caso di proposizione, entro i termini di impugnazione ordinaria dell'atto, di istanza di accertamento con adesione da parte del contribuente
- ==nel caso di silenzio-rifiuto== non prima di 90 gg dalla presentazione dell'istanza di rimborso o autotutela, alla quale non ha fatto seguito un diniego espresso. Decorsi i 90 gg l'istanza si intenderà rigettata (formazione del silenzio-rifiuto) ed il contribuente potrà presentare ricorso entro il termine previsto da ciascuna legge d'imposta

