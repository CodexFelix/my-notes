In attuazione del principio di ==leale collaborazione== tra amministrazione finanziaria e contribuente, si riconosce il ==diritto di interpellare la prima== al fine di ottenere ==chiarimenti sull'interpretazione di qualsiasi norma tributaria applicabile== ad una fattispecie concreta e personale o ==sulla valutazione di determinate condotte o operazioni==

In origine, l'interpello era disciplinato in maniera disorganica da più testi normativi.

L'art. 11 dello Statuto dei diritti dei contribuenti ha invece reso lo strumento - nelle sue quattro tipologie: ordinario, probatorio, antiabuso, disapplicativo - di portata generale

Caratteristiche comuni alle tipologie di interpello:
- ==funzione preventiva==: l'istanza deve essere presentata dal contribuente ==prima di porre in essere il comportamento che potrebbe attivare i poteri di controllo== dell'amministrazione finanziaria. L'amministrazione, infatti, è chiamata a rendere un parere qualificato in relazione ad un caso specifico e in una fase precedente rispetto a quella di adempimento dell'obbligazione tributaria
	- la risposta della amministrazione è in grado di generare un ==legittimo affidamento== in capo al contribuente e degli obblighi per la amministrazione. E' previsto espressamente, infatti, che ==sono annullabili gli atti impositivi o sanzionatori emanati dall'amministrazione finanziaria nei casi in cui il contribuente si sia uniformato== alle indicazioni contenute nel parere di risposta all'interpello o si sia affidato al silenzio-assenso formatosi sulla soluzione fornita 
	- La risposta fornita dall'amministrazione finanziaria ==vincola la stessa e tutti gli uffici fiscali== pro futuro nella successiva attività accertatrice, unicamente nei confronti del soggetto istante e nel caso prospettato. Gli atti a contenuto impositivo o sanzionatorio difformi dalla risposta sono annullabili (art. 11 c. 5 Statuto)
	- L'AdE ha la ==possibilità di rettificare il parere espresso in precedenza==, sia espresso che tacito, e comunicare la nuova interpretazione al contribuente. Ma se il contribuente abbia già posto in essere un comportamento conforme all'interpello, è da considerarsi nullo qualsiasi atto impositivo o sanzionatorio conforme alla risposta rettificata.

==Legittimati a presentare istanza di interpello== sono tutti i contribuenti, anche non residenti e in generale tutti coloro che sono tenuti a porre in essere adempimenti tributari anche in virtù di fattispecie di sostituzione e responsabilità di imposta.
- le istanze sono presentate con consegna brevi manu, raccomandata AR, per via. telematica mediante PEC alla Direzione Regionale dell'AdE competente (in base al domicilio fiscale dell'istante)
- devono contenere: soggetto istante; tipo di istanza; descrizione fattispecie; disposizioni di cui si chiede l'interpretazione, applicazione o disapplicazione; sottoscrizione; esposizione chiara e univoca della ==soluzione interpretativa proposta dal contribuente==

La previsione di una soluzione interpretativa nell'istanza è fondamentale in relazione al caso di mancata risposta dell'Ufficio nei termini previsti: se l'amministrazione non risponde in termini si forma il ==silenzio-assenso di matrice amministrativa==. Se però non sussistono i presupposti sostanziali o formali dell'istanza, l'amministrazione non è tenuta a dare una risposta ed è precluso il formarsi del silenzio-assenso. 

L'amministrazione, ferma la facoltà di chiedere documentazione integrativa, risponde alle istanze di interpello ==nel termine di 90 giorni==, in ogni caso sospeso tra il 1 e 31 agosto e ogni volta che è obbligatorio chiedere un parere preventivo ad altra amministrazione. Se il parere non è reso entro 60 gg, l'amministrazione risponde comunque all'istanza di interpello. Quando la risposta non è comunicata al contribuente nel termine previsto, il silenzio equivale a condivisione della soluzione prospettata dal contribuente"

Uffici competenti a ricevere domande di interpello sono:
- sui tributi erariali di competenza dell'AdE: la Direzione regionale competente in base al domicilio fiscale oppure direttamente la Direzione centrale normativa (quando si tratta di interpelli presentati da Amministrazioni centrali dello Stato, Enti pubblici a rilevanza nazionale, soggetti non residenti nel territorio, soggetti di più rilevante dimensione - con volume d'affari o ricavi non inferiori a 100Milioni)
- per questioni su imposta ipotecaria dovuta in relazione ad atti diversi da quelli di natura traslativa, le tasse ipotecarie e i tributi speciali catastali, nonché istanze aventi ad oggetto disposizioni o fattispecie di natura catastale: la Direzione regionale nel cui ambito opera l'ufficio competente per applicare la normativa tributaria oggetto di interpello oppure la Direzione centrale Catasto, cartografia e pubblicità immobiliare (se si tratta di interpelli presentati da Amministrazioni centrali, soggetti di rilevante dimensione, soggetti non residenti nel territorio nazionale)

==Le risposte== alle istanze di interpello ==non sono impugnabili==, in quanto trattasi di pareri (art. 11 c. 7 Statuto). La stessa norma prevede che è impugnabile l'interpello disapplicativo, ma solo unitamente all'impugnazione dell'eventuale successivo atto impositivo.
- La tassatività degli atti impugnabili (catalogo art. 19 D.lgs. 546/1992) va interpretata estensivamente, sia in ossequio alle norme costituzionali a tutela del contribuente (artt. 24 e 53 Cost.) e buon andamento della PA (997 Cost.). Rientrano tutti gli atti adottati dall'ente impositore che, con l'esplicazione delle concrete ragioni fattuali e giuridiche, porti comunque a conoscenza del contribuente una ben individuata pretesa tributaria, senza necessità di attendere che la stessa, ove non sia raggiunto lo scopo dello spontaneo adempimento cui è naturaliter preordinata, si vesta nella forma autoritativa di uno degli atti espressamente dichiarati impugnabili dall'art. 19 dlgs. 546/1992. Sorge infatti, sin dal momento della ricezione della notizia, in capo al contribuente l'interesse (art. 100 cpc) ad invocare una tutela giurisdizionale di controllo della legittimità sostanziale della pretesa impositiva idonea ad acquisire efficacia non più modificabile

==Diverso== dall'interpello è la ==consulenza giuridica==: mentre il primo è finalizzato alla soluzione di casi concreti e personali, il secondo si occupa dell'individuazione del corretto trattamento fiscale di fattispecie riferite a ==problematiche di carattere generale==, prospettate anche nel corso dell'attività di controllo o in sede di esame di istanze di rimborso o di autotutela. La consulenza giuridica è regolata dall'art. 10-octies dello Statuto, introdotto dal D.lgs. 219/2013 (attuazione della delega fiscale)

### Tipologie di interpello
- ==Interpretativo== (art. 11 lett. A): parere interpretativo sull'applicabilità di alcune norme ad un caso concreto, attuale e personale, ove ricorrano condizioni di obiettiva incertezza di una o più norme tributarie. Serve a fornire  una risposta sulla richiesta di parere sulla corretta interpretazione della norma tributaria (restano esclusi gli atti non a carattere normativo)
- ==Qualificatorio==: chiarimento sulla corretta qualificazione di fattispecie, alla luce di disposizioni tributarie ad esse applicabili. Differisce da quello interpretativo per il rilievo che assume la valutazione della fattispecie obiettivamente incerta rispetto all'interpretazione delle norme di legge
- ==Antiabuso==: quesito sull'applicazione della disciplina dell'abuso del diritto ad una specifica fattispecie (10-bis Statuto). Strumento con cui il contribuente può chiedere all'amministrazione se le operazioni che intende realizzare costituiscano fattispecie di abuso del diritto.
- ==Disapplicativo==: Istanza relativa alla disapplicazione di disposizioni tributarie che, per contrastare comportamenti elusivi, limitano deduzioni, detrazioni, crediti di imposta o altre posizioni soggettive del contribuente altrimenti ammesse dall'ordinamento tributario. Il contribuente deve fornire la prova che nel caso particolare tali effetti elusivi non possono verificarsi. ==E' l'unica forma di interpello obbligatorio==, ossia di interpello che, ferma restando la natura e gli effetti della risposta dell'amministrazione, deve essere obbligatoriamente presentato dall'istante ai fini di ottenere un parere favorevole circa l'accesso ad un regime derogatorio agevolativo rispetto a quello generalmente applicabile
- Probatorio: quesito sulla sussistenza delle condizioni e valutazione dell'idoneità degli elementi probatori richiesti dalla legge per l'adozione di specifici regimi fiscali nei casi espressamente previsti. Tale interpello è riservato a soggetti che aderiscono al regime di cui agli artt. 3 e ss. dlgs. 128/2015
	- probatorio: sulla sussistenza delle condizioni e idoneità degli elementi probatori ai fini del regime speciale dedicato ai neoresidenti (art. 24-bis TUIR)

Altre tipologie di interpello:
- sui nuovi investimenti: rivolto alle imprese che intendono effettuare nel territorio Statale investimenti di valore non inferiore a 15 mln di euro, con rilevanti ricadute sull'occupazione. Tali imprese possono presentare istanza di interpello in merito al trattamento fiscale del loro piano di investimento e delle eventuali operazioni straordinarie che si ipotizzano per la sua realizzazione, inclusa la valutazione circa l'esistenza o meno di un'azienda.
	- mediante tale istanza possono formulare più quesiti riconducibili a più tipologie di interpello (interpretativo, qualificatorio, probatorio e antiabuso) nonché presentare istanze dirette ad individuare con certezza il complessivo trattamento tributario applicabile al business plan descritto.
	- L'istanza deve essere presentata alla Direzione Centrale normativa - Ufficio interpelli nuovi investimenti e deve contenere la descrizione del business plan può prevedere operazioni sia di asset deal che di share deal
- Interpello internazionale (anche detto accordo preventivo per le imprese con attività internazionale): riservato alle imprese con attività internazionale; rappresenta una forma avanzata di tax compliance, in quanto prevede la partecipazione dell'istante alla fase istruttoria posta in essere dall'amministrazione e la conclusione all'esito della procedura di un accordo di interpello tra i due soggetti.
	- l'accordo preventivo può avere ad oggetto la definizione concordata riguardante: metodi di calcolo base imponibile per alcune fattispecie transnazionali di impresa; valutazione dei requisiti che configurano stabile organizzazione in Italia, applicazione di norme riguardanti attribuzione di utili e perdite nei rapporti con la stabile organizzazione; applicazioni di norme concernenti l'erogazione o percezione di dividendi, interessi e royalties e altri componenti reddituali a o da soggetti non residenti.