Il processo tributario è un processo ==documentale==, nel senso che la prova principale è rappresentata dai documenti depositati dalle parti.

### Poteri delle CGT e prova nel Processo tributario
L'art. 7 decreto processo è stato riformato ==eliminando il divieto della prova testimoniale==, ed apportando talune modifiche al sistema. (ratio del divieto era la diffidenza verso i contribuenti)

Art. 7 Dlgs. 546/92:
- I giudici tributari, nei limiti dei fatti dedotti dalle parti, esercitano tutte le facoltà di ==accesso, richiesta dati, informazioni e chiarimenti conferite agli uffici finanziari== dalle singole leggi di imposta
- quando occorre acquisire elementi conoscitivi di particolare complessità possono richiedere ==apposite relazioni ad organi tecnici dell'amministrazione== dello Stato o altri enti pubblici compreso il corpo della GDF o ==disporre consulenza tecnica==
- la CGT, ove lo ritenga necessario ai fini della decisione e anche senza accordo (normalmente necessario per la testimonianza scritta nel cpc) delle parti, può ammettere ==prova testimoniale==, assunta nelle forme del 257-bis cc. 
	- nei casi in cui la pretesa tributaria sia fondata su verbali o altri atti facenti fede fino a querela di falso, la prova è ammessa solo su circostanze diverse da quelle attestate dal PU. I fatti attestati da PU sono assistiti da fede privilegiata, ai sensi dell'art. 2700 cc, e quindi contestabili solo con querela di falso

Dunque la parte potrà avvalersi della prova testimoniale non nella forma legale tipica caratterizzata dall'oralità (244 e ss. cpc), ma solo in quella della ==testimonianza scritta==, secondo le regole dell'art. 257-bis e 103-bis att. 
- la parte che la richiede sarà onerata di utilizzare il modello di testimonianza reso disponibile sul sito istituzionale del Dipartimento della giustizia tributaria. Nello stesso senso, la dichiarazione del testimone dovrà essere conforme a vincoli procedurali determinati: risposte separate su ciascun quesito, specificazione delle ragioni della mancata risposta, firma autenticata su ciascuna facciata, restituzione con spedizione in piego raccomandato o consegna in segreteria. Per i giudizi instaurati dal 1 settembre 2024, il d.lgs. 220/2023 ha introdotto la precisazione che qualora il testimone sia munito di firma digitale, allora il modulo della testimonianza va depositato dall'avvocato dopo che il testimone lo abbia sottoscritto in ogni sua parte con tale firma. La notificazione dell'intimazione e del modulo di deposizione può avvenire con modalità telematiche
- è prevista una procedura "semplificata" per i documenti di spesa (rappresentanti l'esborso di somme sostenute da una parte processuale), che potranno essere confermati dal teste con dichiarazione sottoscritta trasmessa al difensore senza necessità di far ricorso al "modello".
> La testimonianza non potrà essere ammessa per contrastare i fatti da un pubblico ufficiale come da lui compiuti o avvenuti in sua presenza o sulla provenienza del documento dallo stesso pubblico ufficiale o sulle dichiarazioni a lui rese (ad es. nei processi verbali di constatazione). I fatti attestati dai pubblici ufficiali, infatti, sono assistiti da fede privilegiata, ai sensi dell'art. 2700 cc e sono contestabili solo con querela di falso.

### Potere di disapplicazione
L'art. 7 c. 5 prevede che le CGT se ritengono illegittimo un regolamento o atto generale ai fini della decisione, non lo applicano (quindi lo disapplicano), in relazione all'oggetto dedotto in giudizio, salva l'eventuale impugnazione nella diversa sede competente.


### Onere della prova
L. 2022 ha poi introdotto un comma 5-bis, che è stato tacciato da parte della dottrina di "inutilità", in quanto sembrerebbe ribadire l'ormai ovvio ripartizione dell'onere della prova come desumibile dal 2697:
- ==l'amministrazione prova in giudizio le violazioni contestate con l'atto impugnato==. Il giudice fonda la decisione sugli elementi di prova che emergono nel giudizio e annulla l'atto impositivo se la prova della sua fondatezza manca o è contraddittoria o se è comunque insufficiente a dimostrare, in modo circostanziato e puntuale, comunque in coerenza con la normativa tributaria sostanziale, le ragioni oggettive su cui si fondano la pretesa impositiva e l'irrogazione delle sanzioni. 
- Spetta comunque al contribuente di fornire le ragioni della richiesta di rimborso, quando non sia conseguente al pagamento di somme oggetto di accertamenti impugnati

La giurisprudenza e la dottrina è divisa circa la natura innovativa o confermativa della disposizione:
- Teoria confermativa: il c. 5-bis rappresenta mera riproduzione del contenuto dell'art. 2697 cc. La norma si pone in linea di continuità con la disciplina previgente sulla ripartizione dell'onere della prova dei fatti costitutivi della pretesa impositiva in capo alla amministrazione finanziaria (in quanto attore in senso sostanziale), mentre il contribuente risulta gravato dell'onere di provare i fatti costitutivi della propria domanda unicamente in caso di impugnazione del diniego (espresso o tacito) di rimborso vantato, in quanto unica ipotesi in cui egli riveste la posizione di attore in senso sostanziale e non meramente formale.
- Teoria "innovativa" della novella: il nuovo c. 5-bis addosserebbe in maniera chiara all'amministrazione finanziaria l'onere della prova, indipendentemente dalla qualificazione dei fatti. Si supererebbe dunque la regola della scomposizione dei fatti e non sarebbe più necessario il ricorso all'art. 2697 cc, essendovi ormai una disposizione ad hoc nell'ordinamento. Tale teoria ha un evidente impatto ad es. nei casi in cui si discute dell'effettività e dell'inerenza dei costi sostenuti, che verrebbero assorbiti nell'area delle ragioni oggettive sulle quali si fonda la pretesa impositiva, la cui prova è addossata all'ente impositore.

Altro aspetto che ha diviso la dottrina è quello del rapporto tra il nuovo comma 5-bis e il principio di vicinanza della prova:
- Prima teoria esclude l'operatività del principio, anche solo come criterio integrativo di quello previsto dall'attuale art. 7, in quanto trattasi di principio di creazione giurisprudenziale che non trova riscontro nella legge e, pertanto, dovrebbe cedere di fronte alla nuova previsione legislativa, la quale non fa alcun riferimento alla "disponibilità delle prove"
- Seconda interpretazione meno radicale, che non elimina il principio di vicinanza della prova, ma ne riduce l'ambito di applicazione, ritenendo che possa operare solo nei limiti in cui le fonti di prova non siano producibili perché non apprendibili dalla stessa amministrazione nella fase dell'istruttoria primaria. Per effetto della riforma, tale non apprendibilità della prova dovrà essere provata in giudizio dall'Amministrazione in modo puntuale e circostanziato
- Terzo orientamento dottrinale, considera la ratio della nuova disposizione coerente con il principio di vicinanza della prova: il c.5-bis sarebbe finalizzato, infatti, a garantire l'effettività della tutela e del diritto di difesa, gravando dell'onere probatorio il soggetto che ha più facilità ad assolverlo, cioè l'ente impositore, che, a differenza del contribuente, è dotato di poteri istruttori invasivi. Si fa leva sulla valenza costituzionale ed europea del principio in questione, in quanto strumentale all'effettività della tutela ed al principio del giusto processo (artt. 24 e 111 Cost. e 6 CEDU e 47 CDFUE). Di conseguenza, quando nel singolo caso concreto il comma 5-bis dovesse produrre una violazione del principio di vicinanza, esso dovrà essere disapplicato per contrasto con il diritto europeo o essere sollevata questione di costituzionalità per violazione artt. 24 e 111 Cost.

==Il piano dell'onere della motivazione dell'atto impositivo non va confuso con quello dell'onere probatorio in sede di giudizio impugnatorio==. 
- La motivazione dell'avviso di accertamento o rettifica (art. 7 212/2002) ha la funzione di delimitare l'ambito delle contestazioni proponibili dall'Ufficio nel successivo giudizio di merito e di mettere il contribuente in grado di conoscere l'an ed il quantum della pretesa tributaria per approntare una idonea difesa
- La prova attiene al diverso piano del fondamento sostanziale della pretesa tributaria ed al suo accertamento in giudizio in presenza di specifiche contestazioni dello stesso, 
==sicché in definitiva tra l'una e l'altra corre la stessa differenza concettuale che vi è tra allegazione di un fatto costitutivo e la prova del fatto medesimo==.
Ad esempio, l'onere motivazionale dell'atto impositivo che richiama un PVC può ritenersi assolto, mentre la mancata produzione determina il mancato assolvimento dell'onere probatorio che grava sull'Amministrazione finanziaria. 


Sono salve in materia tributaria le **presunzioni** previste dalla normativa tributaria sostanziale che ==invertono l'onere della prova== (ponendolo a carico del contribuente).
In ambito tributario si fa massiccio uso delle presunzioni (2727 cc). Le presunzioni costituiscono (a differenza delle prove rappresentative c.d. dirette, che forniscono a prova in modo immediato con strumenti di percezione sensoriale) una prova indiretta, in quanto la prova viene fornita in via indiretta "le conseguenze che la legge o il giudice trae da un fatto noto per risalire ad un fatto ignoto". Elementi costitutivi della presunzione sono: fatto noto; fatto ignoto; nesso interferenziale che lega il primo al secondo. 
Le presunzioni legali, che sono tipicamente previste a favore dell'amministrazione, sono definite dall'art. 2728 cc come quelle che "dispensano da qualunque prova coloro a favore dei quali sono stabilite" e possono essere **assolute** o **relative** a seconda che sia esclusa o ammessa la prova contraria. Per tali presunzioni è la legge stessa a individuare il nesso causale tra fatto noto e fatto ignoto e la loro sussistenza determina un'inversione del fatto ignorato
L'inversione probatoria non si realizza in presenza di presunzioni semplici, che non esentano l'amministrazione finanziaria dalla dimostrazione del fatto ignoto. Esse sono lasciate alla prudenza del giudice, il quale non deve ammettere che presunzioni gravi, precise e concordanti (2729 cc)