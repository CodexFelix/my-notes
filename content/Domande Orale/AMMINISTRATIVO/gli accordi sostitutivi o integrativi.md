Esercizio consensuale della potestà
Strumento di semplificazione, organizzazione e contemperamento dei potenziali conflitti tra soggetti coinvolti nei procedimenti

Allo schema dell'amministrazione concertata vanno ricondotti:
- accordi (art. 11 L. 241/90) tra PA e cittadini, funzionali al contemperamento dell'interesse generale con quello particolare dei privati
- accordi tra amministrazioni (art. 15)
- accordi di programma (art. 34 TUEL)

Nel TUEL sono previste altre forme di accordi:
- convenzioni
- consorzi
- esercizio associato di funzioni
- servizi da parte di comuni
### Accordi PA-privati (art. 11)
1. In accoglimento di osservazioni e proposte presentate a norma dell’[articolo 10](https://www.bosettiegatti.eu/info/norme/statali/1990_0241.htm#10), l’amministrazione procedente può concludere, senza pregiudizio dei diritti dei terzi, e in ogni caso nel perseguimento del pubblico interesse, accordi con gli interessati al fine di determinare il contenuto discrezionale del provvedimento finale ovvero in sostituzione di questo.
	1. 1-bis. Al fine di favorire la conclusione degli accordi di cui al comma 1, il responsabile del procedimento può predisporre un calendario di incontri cui invita, separatamente o contestualmente, il destinatario del provvedimento ed eventuali controinteressati.
2. Gli accordi di cui al presente articolo debbono essere stipulati, a pena di nullità, ==per atto scritto==, salvo che la legge disponga altrimenti. Ad essi si applicano, ove non diversamente previsto, i ==princìpi del codice civile in materia di obbligazioni e contratti in quanto compatibili==. Gli accordi di cui al presente articolo devono essere motivati ai sensi dell’[articolo 3](https://www.bosettiegatti.eu/info/norme/statali/1990_0241.htm#03).
3. Gli accordi sostitutivi di provvedimenti sono soggetti ai medesimi controlli previsti per questi ultimi.
4. Per sopravvenuti motivi di pubblico interesse l’amministrazione recede unilateralmente dall’accordo, salvo l’obbligo di provvedere alla liquidazione di un indennizzo in relazione agli eventuali pregiudizi verificatisi in danno del privato.
	1. 4-bis. A garanzia dell'imparzialità e del buon andamento dell'azione amministrativa, in tutti i casi in cui una pubblica amministrazione conclude accordi nelle ipotesi previste al comma 1, la stipulazione dell'accordo è preceduta da una determinazione dell'organo che sarebbe competente per l'adozione del provvedimento.

Modello convenzionale di attività amministrativa, che consente la ricerca del consenso del privato, permettendo di raggiungere un assetto di interessi concordato, che costituirà il contenuto del provvedimento o sostituirà il contenuto del provvedimento

Si tratta di una ==terza tipologia di attività dell'amministrazione== (amministrazione per accordi), destinata ad affiancarsi a:
- quella classica, unilaterale ed autoritativa (provvedimenti)
- quella privatistica, esercizio della generale capacità di diritto privato riconosciuta a tutti gli enti pubblici (art. 11 c.c.)
	- gli accordi sono diversi dai contratti di diritto comune (art. 1-bis l. 241/90)

Prima della L. 241/90 si era registrata nella prassi amministrativa l'esperienza dei ==contratti di diritto pubblico== (contratti caratterizzati dall'avere un oggetto che rientra nell'esclusiva disponibilità della PA e che per il loro contenuto non possono che essere conclusi dall'amministrazione nell'esercizio dei poteri amministrativi)
- è stata elaborata la figura della ==concessione-contratto==, caratterizzata dalla contestuale presenza di un atto amministrativo unilaterale (con cui la PA dispone del bene) e di un contratto volto a regolare i profili patrimoniali della concessione
Prima della L. 241/90 sono state distinte tre categorie di contratti ad oggetto pubblico:
- ==contratti accessivi==, per lo più conclusi in relazione a concessioni di beni e servizi (di disciplina dei rapporti già instaurati per effetto del provvedimento amministrativo). Fermo il potere dell'amministrazione di incidere unilateralmente sul provvedimento, ad es. revocando la concessione
- contratti ausiliari del provvedimento, sostituisce una parte degli atti del procedimento quando le parti reputino conveniente accordarsi sulla disciplina di alcuni aspetti patrimoniali
- contratti sostitutivi di provvedimenti: hanno avuto larga applicazione nella Pianificazione urbanistica e programmazione economica, tengono luogo di interi procedimenti e provvedimenti amministrativi

**L'art. 11 L. 241/90** ha riconosciuto piena dignità giuridica autonoma agli accordi PA-privato, riconoscendo la possibilità di concludere accordi involgenti direttamente l'esercizio di poteri amministrativi, vincolanti per entrambe le parti, ferma sola la facoltà di recesso.
Il legislatore ha scelto di positivizzare solo due tipi di accordi:
- procedimentali (o integrativi, preliminari, preparatori), che sono funzionalmente collegati al procedimento. Con gli stessi PA e privato concordano il contenuto del provvedimento, che rimane l'unica fonte dell'effetto giuridico
- provvedimentali: hanno una vera e propria autonomia funzionale, definendo direttamente gli effetti della fattispecie e sostituendo integralmente il provvedimento.
### Accordi tra PA (art. 15)
1. Anche al di fuori delle ipotesi previste dall’[articolo 14](https://www.bosettiegatti.eu/info/norme/statali/1990_0241.htm#14) (conferenza di servizi), le amministrazioni pubbliche possono sempre concludere tra loro accordi per disciplinare lo svolgimento in collaborazione di attività di interesse comune.
2. Per detti accordi si osservano, in quanto applicabili, le disposizioni previste dall’[articolo 11, commi 2 e 3](https://www.bosettiegatti.eu/info/norme/statali/1990_0241.htm#11).
	2-bis. A fare data dal 30 giugno 2014 gli accordi di cui al comma 1 sono sottoscritti con firma digitale, ai sensi dell'[articolo 24 del decreto legislativo 7 marzo 2005, n. 82](https://www.bosettiegatti.eu/info/norme/statali/2005_0082.htm#22), con firma elettronica avanzata, ai sensi dell'[articolo 1, comma 1, lettera q-bis) del decreto legislativo 7 marzo 2005, n. 82](https://www.bosettiegatti.eu/info/norme/statali/2005_0082.htm), o con altra firma elettronica qualificata pena la nullità degli stessi. Dall'attuazione della presente disposizione non devono derivare nuovi o maggiori oneri a carico del bilancio dello Stato. All'attuazione della medesima si provvede nell'ambito delle risorse umane, strumentali e finanziarie previste dalia legislazione vigente.

Il rinvio all'art. 11, comporta che il regime giuridico è quello degli accordi integrativi o sostitutivi di provvedimenti, quanto a:
- forma scritta ad substantiam, salvo che la legge disponga diversamente
- applicabilità dei principi civilistici in materia di obbligazioni e contratti, in quanto compatibili
- sottoposizione degli accordi tra PA ai medesimi controlli previsti per i provvedimenti
- devoluzione alla giurisdizione esclusiva del GA delle controversie in materia di formazione, conclusione ed esecuzione degli accordi in questione

==Natura giuridica:==
- per una prima impostazione, natura negoziale -> ciò comporta l'applicabilità della disciplina civilistica
- natura pubblicistica, quali strumenti di contemperamento di interessi pubblici, secondo moduli consensuali inconiugabili con la nozione di autonomia privata. La conseguenza è l'integrale applicazione delle norme dettate dal CPA e, in particolare, dell'azione di annullamento ed avverso il silenzio
- soluzione eclettica: dipende dal contenuto degli accordi e delle singole clausole contenute negli stessi

