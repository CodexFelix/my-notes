[[Semplificazione amministrativa]]
[[Principi di liberalizzazione e semplificazione]]

La conferenza di servizi è stata concepita dal legislatore del 1990 come generale strumento di concentrazione, in un unico contesto logico e temporale, delle valutazioni e posizioni delle diverse amministrazioni portatrici degli interessi pubblici rilevanti in un dato procedimento amministrativo.
Agevole risulta la doppia valenza dell'istituto in parola, che si presenta come:
- modulo procedimentale di semplificazione ed accelerazione dell'azione amministrativa;
- luogo di coordinamento e mediazione degli interessi in gioco

La conferenza è espressione del canone costituzionale di buon andamento dell'amministrazione

Fortemente controversa la definizione della **natura giuridica dell'istituto**, cioè se si tratti di un vero e proprio organo collegiale, autonomo centro di imputazione, di carattere straordinario, oppure di un semplice modulo organizzativo-procedimentale, privo di una propria individualità, con diversi risvolti pratici in punto di individuazione degli atti impugnabili e di legittimazione processuale.
- ==Secondo la prevalente opinione, la conferenza di servizi è un mero modulo procedimentale==, unicamente idoneo a produrre un'accelerazione dei tempi procedurali e nel contempo un esame congiunto degli interessi pubblici coinvolti ==con il coordinamento tra singole autorità amministrative, destinate quindi a restare unici centri di imputazione==.
	- l'impostazione trova conferma nelle sentenze della Corte costituzionale, che ha sottolineato che la conferenza di servizi abbia natura di mero strumento di raccordo tra varie amministrazioni.
	- Ne deriva che ==gli atti adottati in sede di conferenza sono imputabili o alla singola amministrazione procedente o a tutte le amministrazioni coinvolte nel processo decisionale, ma mai alla conferenza di servizi come organo autonomo==. Pertanto la legittimazione passiva in sede processuale spetta non alla conferenza, ma alla PA che formalmente ha adottato il provvedimento finale.

La disciplina della conferenza è stata oggetto negli anni di numerose modifiche:
- la novella l. 124/2015, cui ha fatto seguito d.lgs. 127/2016 ha completamente riscritto gli artt. 14, 14-bis, 14-ter, 14-quater, 14 quinquies L. 241/90. Pur mantenendo la tradizionale distinzione tra conferenza istruttoria, decisoria e preliminare, il decreto ha perseguito un generale riordino della disciplina ed è intervenuto su alcuni specifici aspetti, in particolare la diminuzione dei casi in cui la conferenza è obbligatoria, la riduzione dei tempi per la convocazione, le forme di partecipazione procedimentale, la revisione dei meccanismi decisionali, tra cui la possibilità per le amministrazioni partecipanti di chiedere alla PA procedente di assumere determinazioni in via di autotutela.

### Conferenza di servizi istruttoria (14)
**Iniziativa**: Può essere indetta ==dall'amministrazione procedente, anche su richiesta di altra Amministrazione coinvolta nel procedimento o del privato interessato==, quando lo ritenga opportuno per effettuare un esame contestuale degli interessi pubblici coinvolti in un procedimento amministrativo ovvero in più procedimenti amministrativi connessi, riguardanti medesime attività o risultati.
L'indizione della conferenza di servizi è **facoltativa**

Due le principali novità introdotte dal d.lgs. 127/2016:
- l'indizione della conferenza può derivare anche da una richiesta di altra Amministrazione ovvero del privato interessato
- lo svolgimento della conferenza avviene in forma semplificata e in modalità asincrona secondo quanto previsto dall'art. 14-bis

L'amministrazione procedente resta libera nella determinazione del contenuto del provvedimento finale.  Lo svolgimento della conferenza non richiede particolari formalismi.

### CDS decisoria
- **Interna**: L'art. 14 c. 2 dispone che la conferenza di servizi decisoria è ==sempre indetta dall'Amministrazione procedente quando la conclusione positiva del procedimento è subordinata all'acquisizione di più pareri, intese, concerti, nulla osta o atti di assenso==, comunque denominati resi da diverse amministrazioni, inclusi i gestori di beni o servizi pubblici.
- La norma specifica inoltre che quando l=='attività del privato sia subordinata a più atti di assenso, comunque denominati, da adottare a conclusione di distinti procedimenti==, di competenza di diverse Amministrazioni pubbliche, la conferenza di servizi è convocata anche su richiesta dell'interessato (c.d. **CDS esterna**, contrapposta a quella interna, indetta officiosamente) da una delle amministrazioni procedenti.

Le novità introdotte dal d.lgs. 127/2016 sono nel senso della riduzione delle ipotesi di indizione obbligatoria:
- è sempre indetta solo quando la conclusione positiva del procedimento è subordinata all'acquisizione di una serie di atti resi da altre Amministrazioni
- è facoltativa quando proviene da sollecitazione del privato qualora la sua attività sia subordinata a più atti d'assenso da adottare in distinti procedimenti

==Ciò che distingue la CDS decisoria== dalle altre tipologie è che la determinazione conclusiva adottata all'esito dei lavori tiene luogo di tutti gli atti di assenso comunque denominati, con ==valenza non endoprocedimentale ma== ==esoprocedimentale==. Da ultimo il dl 76/2020 ha previsto una procedura straordinaria e accelerata cui le amministrazioni hanno facoltà di ricorrere fino al 31 dicembre 2023 per le ipotesi di conferenza di servizi decisoria ex 14 c. 2 caratterizzata da una serie di misure a carattere acceleratorio.

### CDS preliminare
Anche detta predecisoria, è un tertium genus, disciplinata dal 14 c. 3 L. 241/90 e nasce dall'esigenza di sottoporre a vaglio preventivo delle PA progetti di particolare complessità e di insediamenti produttivi di beni e servizi, al fine di verificare quali siano le condizioni per ottenere alla presentazione dell'istanza o del progetto definitivi i necessari atti di consenso


### Svolgimento della procedura di CDS
Il legislatore con la riforma del 2016 ha delineato due distinte modalità di svolgimento dei lavori:
- semplificata o asincrona, che trova applicazione nella generalità dei casi e si svolge in via telematica;
- simultanea o sincrona, mediante incontro dei rappresentanti delle singole amministrazioni al fine di procedere all'esame contestuale degli interessi coinvolti.
	- la conferenza simultanea nel previgente impianto normativo costituiva l'ipotesi ordinaria
	- oggi ha carattere del tutto residuale, risultando esperibile solo nei casi di: insuccesso della conferenza asincrona, in via successiva a questa, quando i dissensi espressi dalle amministrazioni coinvolte non paiano insuperabili; direttamente quando risulti necessario in relazione alla particolare complessità della determinazione da assumere

Quando la conferenza si svolge in modalità simultanea ciascuna Amministrazione partecipa con un unico rappresentante legittimato dall'organo competente ad esprimere in modo vincolante la volontà dell'amministrazione su tutte le decisioni di competenza di questa.
![[IMG_4743.jpeg]]
![[IMG_4744.jpeg]]


# Fase conclusiva
All'esito dei lavori e in ogni caso scaduto il termine di conclusione del procedimento, l'amministrazione procedente adotta, ex art. 14-quater L. 241/90 la ==determinazione conclusiva motivata==. Detta determinazione sostituisce a tutti gli effetti ogni autorizzazione, concessione, nulla osta o atto di assenso comunque denominato di competenza delle Amministrazioni partecipanti alla conferenza, o comunque invitate a partecipare ma risultate assenti.

Occorre distinguere a seconda che si tratti di conferenza semplificata ovvero simultanea.
- Nel primo caso vi è maggiore snellezza del procedimento, in quanto, come previsto dall'art. 14-bis c. 5, scaduto il termine entro cui le Amministrazioni sono tenute a far pervenire le relative determinazioni, l'Amministrazione procedente adotta entro 5 gg lavorativi la determinazione motivata di conclusione positiva della conferenza.
- Nel caso di conferenza simultanea ai sensi del nuovo 14-ter c. 7 l'Amministrazione procedente adotta la determinazione motivata di conclusione della conferenza con gli effetti di cui al 14-quater sulla base delle posizioni (**qualitativamente**) prevalenti espresse in quella sede dalle Amministrazioni interessate. 

Si considera acquisito il silenzio-assenso della PA il cui rappresentante non abbia espresso la volontà dell'amministrazione rappresentata. Tale conclusione vale anche per le amministrazioni preposte a tutela della salute e della pubblica incolumità, alla tutela paesaggistico territoriale, alla tutela ambiental, esclusi i provvedimenti di VIA, VAS, AIA.
- Il silenzio assenso si forma nella conferenza di servizi decisoria. Il dissenso postumo è inefficace. L'art. 14-quater c. 2 limita il potere delle amministrazioni inerti alla sollecitazione dell'autotutela solo in annullamento, e non anche per la revoca - involgente quindi motivi di opportunità - dato che non hanno partecipato alla decisione.
- Si discute se la regola (limitativa del potere di autotutela) fissata per la conferenza di servizi sia estensibile al silenzio assenso tra PA (17-bis). La differenza tra conferenza di servizi e codecisione è, secondo la giurisprudenza maggioritaria, non di tipo quantitativo (nella conferenza partecipano più di due amministrazioni), ma qualitativo (il 17-bis non consente di superare il dissenso di un'amministrazione, ma la sola inerzia quante e quali che siano le amministrazioni coinvolte; viceversa la conferenza di servizi, basata sulla base delle decisioni qualitativamente prevalenti, consente di superare anche il dissenso espresso e anche se proveniente dalla maggioranza numerica delle amministrazioni coinvolte)

L'art. 14-bis c. 5, novellato dal d.lgs. 127/2016, realizza un raccordo tra la disposizione in questione e l'art. 10-bis L. 241/90, stabilendo che la determinazione negativa di conclusione dei lavori non deve essere proceduta dalla comunicazione dei motivi ostativi all'accoglimento della domanda, ma è la stessa determinazione a produrre per legge gli effetti del preavviso di rigetto.
Pacifico è il carattere puramente dichiarativo del provvedimento in cui viene trasfuso il contenuto della determinazione assunta e verbalizzata in sede di conferenza di servizi.


### Dissenso e autotutela
La disciplina vigente esclude la possibilità per i rappresentanti delle amministrazioni interessate di esprimere dissensi postumi o successivi alla chiusura dei lavori della conferenza (a differenza della disciplina originaria). Ne consegue che le amministrazioni possono legittimamente esprimere la propria volontà solo all'interno della conferenza di servizi. Ciò determina importanti riflessi sia sul tema del superamento del dissenso espresso da un'Amministrazione partecipante, sia per l'eventuale esercizio del potere di autotutela.
- L'art. 14-bis c. 3 stabilisce che il dissenso deve essere congruamente motivato ed espresso in modo chiaro ed analitico.
-  peculiare il meccanismo del dissenso qualificato, intendendosi per tale sia quello espresso da una PA preposta alla tutela di interessi qualificati (ambiente, paesaggio, territorio, artistico-culturale, salute, pubblica incolumità) sia quello espresso dalle Regioni o Province autonome nelle materie rientranti nella loro competenza. L'art. 14-quinquies prevede che tali amministrazioni possano proporre opposizione al Presidente del Consiglio dei ministri a condizione che abbiano espresso in modo inequivoco il proprio motivato dissenso prima della conclusione dei lavori della conferenza medesima. L'effetto dell'opposizione è dare avvio ad un procedimento che, in attuazione del principio di leale collaborazione, riunisce nuovamente le Amministrazioni partecipanti alla conferenza al precipuo scopo di individuare una soluzione condivisa, sostitutiva della precedente determinazione motivata di conclusione della conferenza. In altri termini ove non sia raggiunta un'intesa comune, la questione è rimessa al CDM e l'intervento sostitutivo del CDM è configurato come extrema ratio.


Quanto alla possibilità di ==ripensamento in autotutela==, il relativo esercizio non spetta alle singole Amministrazioni partecipanti, ma all'amministrazione indicente. Le prime ==possono solo sollecitare con congrua motivazione la PA procedente affinché assuma==, previa indizione di una nuova conferenza, determinazioni in via di autotutela ai sensi dell'art. 21-nonies o del 21-quinquies, purché in tale ultimo caso abbiano partecipato alla conferenza o si siano espresse nei termini ex 14-quater c. 2