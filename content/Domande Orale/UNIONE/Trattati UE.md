Rappresentano la parte più cospicua del **diritto primario** dell'Unione.

Tale fonte è rappresentata, a partire dal Trattato di Lisbona, da: 
- il **Trattato sull’Unione europea** (TUE);
- il **Trattato sul funzionamento dell’Unione europea** (TFUE)
Orbene, mentre nel TUE sono confluite le disposizioni di natura costitutiva ed organizzativa, nel TFUE sono confluite sia le disposizioni applicative del TUE sia le disposizioni per le singole  politiche dell’Unione.
==Sul piano giuridico hanno pari valore== (art. 1 TUE). ==Sul piano funzionale hanno valore differente==: il TFUE è chiamato a svolgere un ruolo servente e strumentale rispetto al TUE. (art. 1 TFUE "il presente trattato organizza il funzionamento dell'UE e determina i settori, delimitazione e modalità di esercizio delle competenze")

### Natura giuridica
Questione assai dibattuta è quella della natura giuridica dei trattati. Sin dalle origini, i trattati sono stati conclusi nelle forme e secondo i procedimenti di un normale trattato internazionale.

Tuttavia, mentre i normali trattati di diritto internazionale si limitano a creare un sistema di obblighi reciproci gravanti sugli Stati membri, i trattati dell’Unione: 
- stabiliscono il complesso di norme fondamentali dell’ordinamento giuridico dell’Unione definendo le competenze spettanti all’Unione, la sua struttura istituzionale, le procedure decisionali per l’adozione di atti di diritto derivato e le caratteristiche degli atti adottabili dalle sue istituzioni e prevedendo altresì una serie di norme che dettano i principi e le norme di base applicabili ai vari settori attribuiti alla competenza dell’Unione.
- diversamente i trattati normali si limitano a creare obblighi reciproci tra Stati

Tali aspetti peculiari sono valorizzati per evidenziare ==l'irriducibilità dei trattati dell'Unione ad un normale trattato di diritto internazionale==. La CGUE ha affermato in più occasioni che il Trattato, sebbene concluso in forma di accordo internazionale, costituisce la carta costituzionale di una comunità di diritto".

### Procedure di revisione dei trattati
L’art. 48 TUE distingue due procedure:
- la **procedura di revisione ordinaria**;
- le **procedure semplificate**, limitate alla modifica di disposizioni specifiche dei trattati.

**La procedura ordinaria**
- **Progetto di modifica - iniziativa** Il governo di qualsiasi Stato membro, il Parlamento europeo o la Commissione possono sottoporre al Consiglio progetti intesi a modificare i trattati.
- Tali progetti sono trasmessi dal Consiglio al Consiglio europeo e notificati ai Parlamenti nazionali.
- Qualora il ==Consiglio europeo==, previa consultazione del Parlamento europeo e della Commissione, adotti a ==maggioranza semplice una decisione favorevole all'esame delle modifiche proposte==, il Presidente del Consiglio europeo convoca una ==convenzione== composta da rappresentanti dei parlamenti nazionali, dei capi di Stato o di governo degli Stati membri, del Parlamento europeo e della Commissione.  La convenzione esamina i progetti di modifica e adotta per consenso una ==raccomandazione ad una conferenza dei rappresentati dei governi degli stati membri (CIG)== a che si riunisca una conferenza dei rappresentanti dei governi degli Stati membri allo scopo di stabilire di comune accordo le modifiche da apportare ai trattati. 
- ==In alternativa alla convocazione di una convenzione==, il Consiglio europeo può decidere a maggioranza semplice, previa approvazione del Parlamento europeo, di non convocare una convenzione qualora l'entità delle modifiche non lo giustifichi. In questo caso, il Consiglio europeo ==definisce direttamente il mandato per una conferenza dei rappresentanti dei governi degli Stati membri==.
- ==convocazione della CIG==, formata dai rappresentanti dei governi degli Stati membri, da parte del Presidente del Consiglio europeo, con il compito di stabilire di comune accordo le modifiche da apportare ai trattati. In tale contesto è pertanto necessario il consenso unanime di tutti gli Stati membri
- Segue il processo di ratifica delle modifiche da parte di tutti gli Stati membri, secondo le rispettive norme costituzionali, al termine del quale le modifiche entrano in vigore.

È, altresì, prevista una misura diretta a facilitare l’entrata in vigore del trattato di revisione, ove non sia completata la procedura di ratifica entro 2 anni dalla firma del trattato. 
La questione viene deferita al consiglio europeo affinché adotti misure in grado di favorire l’entrata in vigore del trattato.


**Procedure semplificate di revisione**
La procedura semplificata dà la possibilità di proporre modifiche solo in riferimento alla parte terza del TFUE (modifiche delle disposizioni relative alle politiche ed alle azioni interne dell’Unione) purché tali modifiche non comportino alcuna estensione delle competenze attribuite all’Unione.
La procedura semplificata si differenzia da quella ordinaria in ragione della ==mancata convocazione della convenzione e della conferenza intergovernativa: il compito di definire le modifiche è attribuito direttamente al Consiglio europeo che delibera all’unanimità== previa consultazione del Parlamento europeo e della Commissione.

- La fase della iniziativa regolata in modo sostanzialmente identico alla procedura ordinaria: Il governo di qualsiasi Stato membro, il Parlamento europeo o la Commissione possono sottoporre al Consiglio europeo progetti intesi a modificare in tutto o in parte le disposizioni della parte terza del trattato sul funzionamento dell'Unione europea relative alle politiche e azioni interne dell'Unione.
	- L’unica differenza riguarda il soggetto destinatario della proposta che in questo caso è direttamente il Consiglio europeo (nella procedura ordinaria è invece prevista l’intermediazione del Consiglio).
- La decisione del Consiglio europeo entra in vigore previa approvazione degli Stati membri (no ratifica). ==La mancata previsione della ratifica da parte degli Stati membri, è tuttavia compensata dalla attribuzione di un potere di veto in capo ai Parlamenti nazionale==; infatti il Consiglio europeo trasmette la sua iniziativa ai parlamenti nazionali. In caso di opposizione di un parlamento nazionale notificata entro sei mesi dalla data di tale trasmissione, la decisione del Consiglio europeo non è adottata. In assenza di opposizione, il Consiglio europeo può adottare detta decisione. 

Vi è poi una seconda ipotesi, denominata “**procedura passerella**” per la quale:
- quando il TFUE o il titolo V del TUE prevedono che il Consiglio deliberi all'unanimità in un settore o in un caso determinato, il Consiglio europeo può adottare una decisione che consenta al Consiglio di deliberare a maggioranza qualificata in detto settore o caso;
- quando il TFUE prevede che il Consiglio adotti atti legislativi secondo una procedura legislativa speciale, il Consiglio europeo può adottare una decisione che consenta l'adozione di tali atti secondo la procedura legislativa ordinaria.

I trattati prevedono alcune **procedure speciali di revisione** deputate alla modifica in forma 
semplificata di articoli determinati o di aspetti specifici. Es. procedura prevista dall’art. 25 co. 2 TFUE che consente di completare l’elenco dei diritti connessi alla cittadinanza dell’Ue.


### **Il procedimento di adesione**
Ai sensi dell’art. 49 TUE, così come riformulato dal Trattato di Lisbona, ogni Stato europeo che garantisce il rispetto della dignità umana, dei principi di libertà e uguaglianza, della democrazia, dello Stato di diritto e dei diritti fondamentali dell’uomo può chiedere di diventare membro dell’Unione.

La procedura si articola in 2 fasi:
1) ==La domanda di ammissione è presentata al Consiglio che si pronuncia deliberando all’unanimità==, previa consultazione della Commissione e con la approvazione del Parlamento europeo che si pronuncia a maggioranza dei membri che lo compongono. I parlamenti nazionali devono essere informati della circostanza relativa alla presentazione di una domanda di ammissione
2) Le condizioni per l’ammissione e gli eventuali adattamenti tecnici da apportare ai trattati in conseguenza dell’adesione del nuovo Stato sono stabilite con un accordo tra lo Stato richiedente e gli Stati membri, che viene sottoposto alla ratifica di tutti gli Stati contraenti conformemente alle rispettive norme costituzionali.

L’adesione all’Ue è subordinata al rispetto dei cd. **criteri di Copenaghen**, vale a dire 
- la presenza di istituzioni stabili che garantiscano la democrazia, lo stato di diritto, i diritti dell’uomo e le minoranze (cd. criterio politico), 
- l’esistenza di una economia di mercato affidabile (cd. criterio economico) e
- l’accettazione degli obblighi derivanti dall’adesione (condivisione degli obiettivi, valori principi, nonché regole dell'UE) (cd. ==adesione all'acquis comunitario==).


### Recesso
Si tratta di una facoltà introdotta dal Trattato di Lisbona.
L’art. 50 TUE stabilisce che ogni Stato membro può decidere, conformemente alle proprie norme costituzionali, di recedere dall'Unione.

Lo Stato interessato ==deve notificare la sua intenzione di ritirarsi dall’Unione al Consiglio europeo==; quest’ultimo formula degli orientamenti in materia sulla base dei quali l’Unione avvia i negoziati e conclude con lo Stato recedente un accordo che definisce sia le modalità di recesso, sia i suoi futuri rapporti con l’Unione. L’accordo è concluso dal Consiglio, che delibera a maggioranza qualificata, previa approvazione del Parlamento europeo.