### Gli organi dell’Unione: quadro generale
Le istituzioni dell'Unione sono 7 e hanno natura collegiale:
- il Parlamento europeo,
- il Consiglio europeo,
- il Consiglio,
- la Commissione europea (in appresso «Commissione»),
- la Corte di giustizia dell'Unione europea,
- la Banca centrale europea,
- la Corte dei conti.

Il quadro istituzionale dell'UE è completato da alcune figure, inserite all'interno di singole istituzioni ma dotate di un certo grado di autonomia: in capo ad esse sono personalizzate determinate funzioni (==organi monocratici==))
- Presidente del Consiglio europeo (art 15 par 6 TUE)
- Alto rappresentante dell'Unione per gli affari esteri e la politica di sicurezza (18 TUE)
- Presidente della Commissione (17 par 6 TUE)

Sono previsti organi con funzioni meramente consultive (300TFUE)
- Comitato economico e sociale
- Comitato delle regioni

Il ==quadro istituzionale è unico==, nel senso che non muta a seconda dei settori di intervento dell’Unione. Viceversa, varia il ruolo assegnato alle singole istituzioni e i poteri da esse esercitabili, anche in funzione delle diverse procedure decisionali applicabili.

Accanto al ruolo assegnato agli organi dell’Unione, il Trattato di Lisbona introduce il ==contributo dei parlamenti nazionali==, che contribuiscono attivamente al buon funzionamento dell’Unione; essi:
- vigilano sul rispetto del principio di sussidiarietà
- partecipano alla procedura di revisione dei trattati
- sono informati sulle domande di adesione all’UE
- ricevono i progetti di atti legislativi dell’Unione
 
Le istituzioni dell’Unione possono essere distinte in:
- ISTITUZIONI POLITICHE: Parlamento europeo, Consiglio europeo, Consiglio e Commissione che svolgono funzioni di politica attiva, partecipando all’adozione di atti legislativi e/o amministrativi;
- ISTITUZIONI DI CONTROLLO: Corte di giustizia e Corte dei Conti, che svolgono funzioni di controllo giurisdizionale e contabile.
La Banca centrale europea costituisce, invece, un’istituzione specializzata, atteso il suo circoscritto ambito di operatività: agisce, infatti, soltanto nell’ambito dell’Unione economica e monetaria (UEM). 


**Principi** **regolatori**
Il quadro istituzionale dell’Unione è regolato da tre principi riguardanti i rapporti tra le istituzioni:
- il ==principio di coerenza== richiede che nei settori di competenza dell’Unione le istituzioni agiscano in modo coordinato tra loro (13 TUE);
- il ==principio di equilibrio istituzionale== attiene ai rapporti tra le istituzioni, imponendo a ciascuna istituzione di esercitare le competenze ad essa spettanti nel rispetto di quelle attribuite alle altre istituzioni. Il principio è sanzionato con la possibilità di proporre ricorso di annullamento (art. 263 TFUE) perché mancato rispetto del principio di equilibrio istituzionale determina un vizio di illegittimità qualificabile come incompetenza; 
- il ==principio di leale collaborazione== impone la cooperazione reciproca, sia nei rapporti tra le varie istituzioni, sia nelle relazioni tra le istituzioni e gli Stati membri. 


 Nell’ottica del rapporto tra istituzioni e cittadini, a tali principi vanno aggiunti:
- il principio di ==uguaglianza== volto ad assicurare pari considerazione a ciascun cittadino (9 TUE)
- il principio di ==trasparenza== (1 TUE) volto a garantire la percepibilità all’esterno dei momenti e contenuti del processo decisionale dell’UE e assicurare l’accesso ai documenti dell’UE, organi e organismi dell'UE. La trasparenza è funzionale a garantire il diritto di partecipazione della cittadinanza alla vita democratica dell'UE, saldandosi con i principi democratici a fondamento dell'unione (10 par. 3 TUE)
	- Tra le misure di attuazione della trasparenza, assume particolare importanza l'istituto dell'==Accesso== (formalizzato a partire dal Trattato di Amsterdam), per cui "qualsiasi cittadino dell'UE e qualsiasi persona fisica o giuridica che risiede o abbia la sede sociale in uno Stato membro ha il diritto di accedere ai documenti delle istituzioni, organi e organismi dell'UE a prescindere dal loro supporto"