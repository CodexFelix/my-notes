Il Trattato di Lisbona ripartisce le competenze attribuite all’Unione in tre categorie:
- competenza esclusiva;
- competenza concorrente (ripartita con gli Stati membri);
- competenze di coordinamento, sostegno e completamento dell’azione degli Stati membri (cd. competenze del terzo tipo).

### Competenze esclusive
Quando i trattati attribuiscono all'Unione una competenza esclusiva in un determinato settore, solo l'Unione può legiferare e adottare atti giuridicamente vincolanti. 
Gli Stati membri possono farlo autonomamente solo se autorizzati dall'Unione oppure per dare attuazione agli atti dell'Unione.

L’Unione ha competenza esclusiva nei seguenti settori:
a. unione doganale
b. politica monetaria per gli Stati membri la cui moneta è l’euro;
c. definizione delle regole di concorrenza necessarie al funzionamento del mercato interno;
d. conservazione delle risorse biologiche del mare;
e. politica commerciale comune;

L'Unione ha inoltre competenza esclusiva per la conclusione di accordi internazionali
allorché tale conclusione è prevista in un atto legislativo dell'Unione o è necessaria per consentirle di esercitare le sue competenze a livello interno o nella misura in cui può incidere su norme comuni o modificarne la portata.

### Competenze concorrenti
Quando i trattati attribuiscono all'Unione una competenza concorrente con quella degli Stati membri in un determinato settore, l'Unione e gli Stati membri possono legiferare e adottare atti giuridicamente vincolanti in tale settore. 
Gli Stati membri esercitano la loro competenza nella misura in cui l'Unione non ha esercitato la propria. Gli Stati membri esercitano nuovamente la loro competenza nella misura in cui l'Unione ha deciso di cessare di esercitare la propria.

 Tre sono, pertanto, gli aspetti caratteristici dei poteri di azione in capo agli Stati membri nei settori affidati alla competenza concorrente dell’Unione:
- gli Stati membri conservano pieni poteri di azione finché perdura l’inerzia dell’Unione;
- man mano che l’Unione agisce, gli Stati membri perdono progressivamente i propri poteri di azione sugli aspetti disciplinati dagli atti dell’Unione;
- gli Stati membri riacquistano i pieni poteri di azione ove l’Unione decida di cessare l’esercizio della propria competenza.

L’art. 4 TFUE individua i settori affidati alla competenza concorrente dell’Unione e degli Stati membri:
a. mercato interno;
b. politica sociale;
c. coesione economica, sociale e territoriale
d. agricoltura e pesca;
e. ambiente;
f. protezione dei consumatori;
g. trasporti;
h. reti transeuropee;
i. energia;
j. spazio di libertà, sicurezza e giustizia;
k. problemi comuni di sicurezza in materia di sanità pubblica.

### Le competenze di sostegno, coordinamento e completamento
La competenza di sostegno, coordinamento e completamento è connotata da 3 aspetti:
- l’Unione può intervenire mediante azioni dirette a sostenere, coordinare o
completare l’azione degli Stati membri;
- l’intervento dell’Unione non vale, tuttavia, a precludere l’esercizio dei poteri di azione spettanti agli Stati membri;
- la misura dell’intervento dell’Unione incontra un limite, inerente al contenuto precettivo degli atti adottabili: “gli atti giuridicamente vincolanti dell'Unione adottati in base a disposizioni dei trattati relative a tali settori non possono comportare un'armonizzazione delle disposizioni legislative e regolamentari degli Stati membri” siffatta limitazione è coerente alla natura della competenza attribuita all’Unione, che non sostituisce i poteri di azione spettanti agli Stati.

Le materie affidate alla “competenza di terzo tipo” sono:
a. tutela e miglioramento della salute umana;
b. industria, cultura, turismo;
c. istruzione, formazione professionale, gioventù e sport;
d. protezione civile;
e. cooperazione amministrativa.
Tale elencazione viene intesa come tassativa.


### La competenza nel settore della politica estera e di sicurezza comune (PESC)
La competenza nel settore della politica estera e di sicurezza comune (PESC) rientra
nell’ambito dell’==azione esterna== dell’Unione.

Si configura come categoria autonoma rispetto alle altre forme di competenza,
presentando caratteri peculiari. In particolare, la competenza nel settore della PESC
assume i seguenti contenuti:
- definizione degli orientamenti generali;
- adozione di decisioni dirette alla definizione delle azioni e delle posizioni dell’Unione nonché delle relative modalità di attuazione;
- rafforzamento della cooperazione sistematica tra gli Stati membri per la conduzione della loro politica.

Le peculiarità connaturate alla competenza nel settore della PESC riguardano:
- la natura degli atti;
- le procedure decisionali;
- l’operatività delle istituzioni.

La PESC “è soggetta a norme e procedure specifiche”, in particolare:
- gli atti adottabili dall’Unione non possono avere natura legislativa;
- la PESC è ==definita e attuata dal Consiglio europeo e dal Consiglio che deliberano
all'unanimità==, salvo nei casi in cui i trattati dispongano diversamente, prevedendo in
via derogatoria l’applicazione della maggioranza qualificata;
- la ==Corte di giustizia dell'Unione europea non è competente riguardo a tali
disposizioni,== ad eccezione della competenza a controllare il rispetto dell'articolo 40
del TUE(concernente la delimitazione tra la PESC e le altre competenze dell’Unione)
e la legittimità di talune decisioni, come previsto dall'articolo 275, secondo comma,
del TFUE (da intendersi come riferimento alle “decisioni che prevedono misure
restrittive nei confronti di persone fisiche e giuridiche adottate dal Consiglio” nel
settore della politica estera e di sicurezza comune);
- l’==attuazione della PESC postula l’intervento di una carica istituzionale appositamente
deputata== alla guida di tale settore (l’==Alto rappresentante dell’Unione per gli affari
esteri e la politica di sicurezza==), soggetto nominato dal Consiglio europeo e destinato
ad agire come mandatario del Consiglio stesso.

È opportuno precisare che gli Stati possono continuare a svolgere una politica estera
nazionale, tuttavia, sono tenuti a evitare comportamenti difformi dalla linea di azione
intrapresa dall’UE (obbligo di coerenza) e consultarsi reciprocamente sia su questioni di
interesse generale per la definizione di un approccio comune, sia in via preliminare all’avvio
di azioni o all’assunzione di impegni ove potenzialmente lesivi degli interessi dell’UE (obbligo
di coordinazione).