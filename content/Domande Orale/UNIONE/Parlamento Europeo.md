Ai sensi dell’art. 14 TUE, il Parlamento europeo è composto di ==rappresentanti dei cittadini dell’Unione==.
La composizione rispecchia la ==legittimazione democratica== dell'Unione ("il funzionamento dell'unione si fonda sulla democrazia rappresentativa. I cittadini sono direttamente rappresentati, a livello dell'Unione, nel Parlamento europeo; art. 10 TUE)
I membri del Parlamento europeo vengono eletti in ogni Stato membro a suffragio universale diretto, libero e segreto per un mandato di 5 anni.
In passato, i membri del Parlamento europeo non venivano eletti, ma desinati da ciascun Parlamento nazionale tra i propri componenti (solo con la decisione del Consiglio del 1976, attuativa del Trattato istitutivo CEE si ha l'elezione diretta)


L’elezione dei membri del Parlamento europeo dovrebbe avvenire “secondo una procedura uniforme in tutti gli Stati membri o secondo principi comuni a tutti gli Stati
membri”: l’art. 223 TFUE rimette al Consiglio l’adozione delle disposizioni necessarie,
secondo una procedura legislativa speciale.

In base alla disciplina attualmente in vigore per l’elezione dei membri del Parlamento
europeo, l’Unione:
- si limita a stabilire principi comuni;
- rimette agli Stati membri la possibilità di applicare le rispettive disposizioni  nazionali per gli aspetti non regolati a livello dell’Unione.
I principi comuni concernono i seguenti aspetti:
- sistema proporzionale di voto;
- attribuzione a ciascun elettore di un solo voto (con l'obbligo per li Stati di sanzionare le ipotesi di "doppio voto", ossia di cittadino che vota in più di uno Stato membro);
- incompatibilità della carica di membro del Parlamento europeo con quella di membro del parlamento nazionale.

### Numero componenti
- Il numero complessivo di componenti del Parlamento europeo non può essere superiore a settecentocinquanta, più il presidente. 
- La rappresentanza dei cittadini è garantita in modo degressivamente proporzionale, con una soglia minima di sei membri per Stato membro. 
- A nessuno Stato membro sono assegnati più di novantasei seggi. 
La disciplina relativa alla composizione del Parlamento europeo, nel rispetto dei suddetti principi, è rimessa al Consiglio europeo, che delibera all'unanimità, su iniziativa del Parlamento europeo e con l'approvazione di quest'ultimo (14 par 2 TUE)
Per la legislatura 2019-2024, con decisione del Consiglio europeo, la composizione del Parlamento europeo è stata adeguata ai recenti sviluppi demografici registrati negli Stati membri e alla successiva uscita del Regno Unito dall'Unione, scendendo a 705 membri; per l'Italia il numero di seggi attribuiti è salito a 76 dai 73 precedenti.
Per la successiva legislatura 2024-2029, con decisione del Consiglio europeo del 2023 è stata fissata la nuova composizione del parlamento europeo alla luce dei cambiamenti demografici degli Stati membri dell'UE, individuando il numero dei componenti nella misura complessiva di 720 (confermando per l'Italia l'attribuzione di 76 seggi).

### Organizzazione interna
Il Parlamento europeo dispone di due organi interni:
- il Presidente, che dirige l’insieme dei lavori del Parlamento e lo svolgimento delle sue sedute, rappresenta l’istituzione nelle relazioni internazionali, nelle cerimonie, negli atti amministrativi e giudiziari;
- l’Ufficio di Presidenza, composto dal Presidente del Parlamento e dai vicepresidenti che lo assistono, che svolge compiti di organizzazione e di amministrazione interna. 

I membri del parlamento europeo possono riunirsi in gruppi politici: l'aggregazione avviene non in base alle nazionalità, bensì alle affinità politiche

Salvo diverse disposizioni dei trattati, le deliberazioni del Parlamento europeo sono adottate a maggioranza dei suffragi espressi. Il quorum per la validità delle sedute è pari ad un terzo dei membri del Parlamento.
Il parlamento lavora in aula dove possono partecipare tutti i membri o in commissioni che sono di due tipi: permanenti o speciali o temporanee di inchiesta (appositamente costituite e si occupano di un argomento specifico).

### Funzioni e poteri
Il Parlamento europeo:
1. esercita, congiuntamente con il Consiglio, la funzione legislativa e quella di  bilancio;
2. esercita funzioni di controllo politico e consultive alle condizioni stabilite dai trattati;
3. elegge il Presidente della Commissione.

Sono dunque tre le funzioni essenziali:
- funzione legislativa;
- funzione di bilancio;
- funzione di controllo politico.
La funzione legislativa condivisa con il Consiglio viene esercitata attraverso due tipologie di 
procedure: la procedura legislativa ordinaria e la procedura legislativa speciale. Mentre
nella prima il Parlamento ed il Consiglio sono posti sullo stesso piano e c’è, quindi, l’adozione congiunta dell’atto, nella seconda si configura l’adozione dell’atto da parte del
Parlamento con la partecipazione del Consiglio o da parte di quest’ultimo con la partecipazione del Parlamento. La procedura speciale è circoscritta ai casi specifici previsti dai trattati

La **funzione di bilancio** è parimenti condivisa con il Consiglio e consiste nella piena
partecipazione al procedimento di formazione ed approvazione del bilancio dell’Unione.

Le **funzioni di controllo politico** consistono nel controllo sull’operato delle istituzioni (in
particolare della Commissione) o degli altri organi dell’Unione e anche sui comportamenti
degli Stati membri e dei privati.
L’esercizio delle funzioni di controllo politico è assicurato mediante l’==assunzione di
informazioni== che può avvenire mediante **canali istituzionali** coinvolgenti le istituzioni o
organi e canali di tipo **individuale** attivati dai cittadini dell’UE e dalle persone fisiche o
giuridiche residenti o aventi la sede sociale nel territorio dell’Ue (es. petizioni al parlamento,
denunce di infrazione, denunce mediante il mediatore europeo).
La funzione di controllo risulta ulteriormente approfondita dall’attribuzione al Parlamento
del potere di eleggere il Presidente della Commissione e di rivolgere interrogazioni e
raccomandazioni nei confronti delle altre istituzioni.

==Le funzioni di controllo politico riguardano, in particolare, l’operato della Commissione== nei cui confronti può adottare una **mozione di censura**, la cui approvazione obbliga i membri
della Commissione alle dimissioni. 
Quanto alla procedura di approvazione della mozione di censura:
- il Parlamento europeo non può pronunciarsi su tale mozione prima che siano trascorsi almeno tre giorni dal suo deposito e deve pronunciarsi con scrutinio pubblico;
- la mozione di censura deve essere approvata a ==maggioranza di due terzi dei voti espressi e a maggioranza dei membri== che compongono il Parlamento europeo. 

Il controllo del Parlamento europeo sull’attività del consiglio assume valore solo morale, non
è assistito da alcun potere sanzionatorio e ciò dipende dal fatto che le due istituzioni si
trovano su un livello paritario. Il parlamento può, però, fare ricorso alla tutela giurisdizionale
e in particolare al rimedio di annullamento quando il Consiglio non abbia rispettato le
prerogative parlamentari (comportando incompetenza dell’atto) e quando non abbia
osservato i principi e le regole contenute nei trattati.


### Partecipazione alla procedura di conclusione di accordi internazionali
Infine, il Parlamento europeo **partecipa alla procedura per la conclusione di accordi internazionali**, tranne quando l’accordo riguardi esclusivamente la politica estera e di sicurezza comune.
Il Parlamento, infatti, deve essere preventivamente consultato dal Consiglio (che svolge un ruolo centrale in tale ambito), salve ipotesi espressamente previste dal par. 6 lett. A dell'art. 218, in cui è richiesta la necessaria approvazione del Parlamento europeo.