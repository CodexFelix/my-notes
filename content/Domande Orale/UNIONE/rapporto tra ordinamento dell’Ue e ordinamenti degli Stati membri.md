### applicabilità diretta: in quali atti la riscontriamo?
Nei regolamenti: i rapporti giuridici in seno agli ordinamenti nazionali rinvengono nel regolamento UE la propria disciplina, senza necessità di alcuna attività di recepimento da parte degli Stati membri; entra pertanto direttamente ed immediatamente a far parte dell'ordinamento giuridico degli Stati.

==Si differenzia dall'efficacia diretta==, che invece caratterizza le altre fonti (Trattati, direttive) che può produrre effetti diversi a seconda del tipo di fonte UE (diversi in particolare i presupposti per l'efficacia).
- può produrre ==effetto di opposizione==, escludendo l'applicazione della norma interna
- effetto di sostituzione della norma interna contrastante con quella UE


rapporto come viene definito? (Rapporto di Integrazione). 

### Mi spiega l’evoluzione? (tesi monista e dualista)
- Monista (da sempre propugnata dalla CGUE): le fonti UE e quelle nazionali sono integrate in un unico sistema.
- pluralista (CCost): ordinamento UE e sistema giuridico nazionale configurano ordinamenti giuridici distinti e separati, ancorché collegati da un rapporto di coordinamento fondato sulla ripartizione di competenze ad opera del Trattato istitutivo della Comunità

- **CGUE Costa c Enel** (1964): primato del diritto comunitario, configurato come integrato nell'ordinamento degli Stati membri
- **CGUE Simmental** (1978): precisa i principi già espressi nella Costa. In particolare, per contrastare le prassi emerse in alcuni Stati membri (Italia compresa) individua nel ==giudice nazionale== l'autorità competente ad assicurare il primato del diritto comunitario, procedendo alla ==disapplicazione di qualsiasi disposizione nazionale contrastante==. Secondo il meccanismo di disapplicazione, la norma interna non è eliminata formalmente dall'ordinamento giuridico, risultando solamente privata dei suoi effetti


==EVOLUZIONE DELLA CORTE COSTITUZIONALE== (quattro tappe fondamentali)
1. Rapporto di ==**equiordinazione**== (Ccost. 1964): la ragione è dovuta alla natura ==legislativa della fonte di recepimento nel nostro ordinamento del Trattato== istitutivo della CEE (legge di esecuzione). Di conseguenza il conflitto tra norma comunitaria e norma interna successiva viene risolto secondo il criterio ==cronologico==. Di conseguenza il diritto comunitario è destinato a cedere di fronte ad una successiva legge interna incompatibile.
2. Ccost 1973 ==**Primato** del diritto comunitario==, per cui le norme comunitarie direttamente applicabili (in particolare, i regolamenti) sono destinati a prevalere sulle norme interne incompatibili. Base giuridica individuata nell'art. 11 Cost. (limitazioni di sovranità a condizioni di parità con gli altri Stati). In tale ottica, il controllo è garantito mediante un sistema di ==controllo accentrato== (questione di costituzionalità ex art. 134 Cost.). I rapporti tra Stato e UE sono configurati come coordinamento tra ordinamenti che restano distinti e separati; tale coordinamento è fondato sulla ==ripartizione di competenze==, conseguente alla limitazione di sovranità nazionale in settori determinati, assentita dall'Italia con l'adesione al Trattato: il legislatore è tenuto a ritirarsi dagli ambiti di competenza comunitaria.
3. ==Pronuncia Granital (1984)== - **Controllo diffuso**: il giudice nazionale può disapplicare una legge eventualmente contrastante con regolamento comunitario. Prima però deve tentare un'interpretazione conforme al diritto comunitario e solo ove all'esito dell'operazione ermeneutica risulti un'irriducibile incompatibilità dovrà procedere alla disapplicazione. ==Fa eccezione il caso di norma interna a sua volta contrastante con i principi fondamentali dell'ordinamento (controlimiti)==, per cui è tenuto a sollevare questione di legittimità costituzionale innanzi alla Corte costituzionale. La Corte non aderisce comunque alla tesi monista, bensì ==conferma il suo orientamento in termini di separatezza tra ordinamenti.==
4. C. Cost. 384/1994: secondo la versione 

Apertura alla concezione monista: C.Cost. 103/2008 con questa ordinanza la Corte attiva il rinvio pregiudiziale nel corso di un procedimento di legittimità costituzionale avviato in via principale.
In tale contesto la Corte svolge alcune considerazioni sui rapporti tra sistema italiano e ordinamento UE. 
- Con la ratifica dei Trattati, l'Italia è entrata a far parte dell'ordinamento comunitario, di un ordinamento giuridico autonomo, ==integrato== e coordinato con quello interno. La parola integrato evoca quel rapporto di ==integrazione costantemente evidenziato nella giurisprudenza comunitaria==