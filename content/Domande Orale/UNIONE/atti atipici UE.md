Gli atti atipici rappresentano atti non riconducibili ai tipi codificati nell’art. 288 TFUE.

Essi sono:
- gli atti in materia di politica estera e di sicurezza comune (orientamenti generali e decisioni);
- l’atto di approvazione del bilancio dell’Unione (314 TFUE);
- gli atti emersi nella prassi, in particolare nel settore della disciplina della concorrenza e degli aiuti di Stato alle imprese. Corrispondono ad atti adottati dalla Commissione che assumono la forma di **comunicazioni**, dirette alla esternazione delle modalità con cui la Commissione intende applicare a determinate fattispecie le disposizioni del trattato previste in tale settore .
Le comunicazioni sono prive di valore normativo: rappresentano atti intesi a definire i limiti del potere discrezionale spettante all'istituzione che adotta l'atto.

#### **Gli atti nel settore della PESC**
Due sono le tipologie di atti giuridici in questo settore:
- gli **orientamenti generali**, atti del Consiglio europeo, che definiscono le linee guida che l’Unione intende seguire nel settore della PESC. Tali atti si configurano come atti di valore politico e, di conseguenza, non sono inquadrabili nell’ambito delle fonti del diritto dell’Unione;
- le **decisioni**, atti del Consiglio, che mirano alla definizione ed all’attuazione della PESC, in base agli orientamenti generali del Consiglio europeo. A differenza degli orientamenti generali, le decisioni possono assumere efficacia vincolante nei confronti degli Stati membri