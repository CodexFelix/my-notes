### Classificazione degli atti giuridici rientranti nelle fonti di diritto secondario
In forza del contenuto, si distinguono gli atti di base da: 
- gli **atti di attuazione**, di portata generale, diretti alla integrazione o alla modifica di taluni elementi non essenziali dell’atto legislativo;
- gli **atti di esecuzione**, volti alla esecuzione di atti giuridicamente vincolanti dell’Unione qualora sia necessaria la fissazione di condizioni uniformi. 

- Gli atti di attuazione o di esecuzione sono legati all’atto base da un ==rapporto di dipendenza, essendo adottati in forza di una delega o del conferimento di poteri==, disposti con l’atto di base in favore della Commissione o eccezionalmente in favore del Consiglio; di conseguenza, gli atti di attuazione o di esecuzione rinvengono nell’atto base le regole ed i limiti di esercizio del potere attribuito in forza della delega di attuazione o del conferimento delle competenze di esecuzione. Si stabilisce un rapporto di gerarchia tra atto base ed atto di attuazione o esecuzione
- Gli atti di attuazione ed esecuzione contengono norme di rango sublegislativo. In particolare, l'atto di attuazione è qualificato come atto non legislativo di portata generale, mentre l'atto di base contenente la delega ha natura legislativa. Parimenti, gli atti di esecuzione presentano valore non legislativo; mentre l'atto di base che conferisce le competenze di esecuzione ai sensi dell'art. 291 TFUE può assumere carattere legislativo o valore non legislativo, essendo richiesto come unico presupposto che si tratti di un atto giuridicamente vincolante

Gli atti di base si distinguono da quelli di attuazione o di esecuzione ==anche dal punto di vista della procedura decisionale applicabile== 


#### **Atti legislativi e non**
In base alla **natura giuridica**, si distingue poi tra atti legislativi ed atti non legislativi; la distinzione si fonda sul tipo di procedura decisionale:
- quando è prevista l’adozione mediante una procedura decisionale qualificata come ==procedura legislativa== (ordinaria o speciale), l’atto adottato assume valore legislativo;
- la categoria degli atti non legislativi e quindi definita per esclusione.

La qualificazione di un atto come legislativo assume rilevanza in riferimento al ruolo dei Parlamenti nazionali: solo in merito agli atti legislativi, infatti, può essere esercitato il controllo in ordine al rispetto del principio di sussidiarietà, attribuito ai Parlamenti nazionali in base al protocollo 2 allegato al Trattato di Lisbona (art. 12 TUE).


### Atti tipici e atipici
In base alla **struttura**, gli atti rientranti nel diritto secondario si distinguono in:
- **atti tipici**, corrispondenti ai tipi elencati nell’art. 288 TFUE;
- **atti atipici**, ove previsti nei trattati ma non riconducibili ai tipi codificati nel detto art. 288. 

Gli atti tipici qualificabili come fonti del diritto in ragione dell’idoneità alla produzione di effetti vincolanti sono rappresentati da ==regolamenti, direttive e decisioni==. **Non vi rientrano le raccomandazioni ed i pareri**, in quanto definiti con atti non vincolanti.

L'art. 288 TFUE non prevede alcuna gerarchia tra gli atti di diverso tipo, che pertanto presentano il medesimo valore giuridico.
La scelta del tipo di adottare è:
- di regola specificato di volta in volta dalla singola base giuridica. I trattati riservano pertanto la regolamentazione di un aspetto determinato ad uno specifico tipo di atto (es. 86 TFUE: l'istituzione di una Procura europea può avvenire solo con regolamento)
- qualora la base giuridica non identifichi il tipo di atto da adottare, spetta alle istituzioni effettuare la scelta nel rispetto del principio di proporzionalità (296 TFUE). In particolare, il principio di proporzionalità privilegia a parità di condizioni l'utilizzo di strumenti normativi connotati dall'attitudine a lasciare agli Stati maggiori spazi di manovra.


L’elencazione contenuta nell’art. 288 TFUE non ha carattere tassativo: a titolo esemplificativo, si può richiamare l’atto con cui il Parlamento europeo ed il Consiglio stabiliscono il bilancio annuale dell’Unione, che è qualificabile come atto legislativo in conseguenza della procedura decisionale necessaria (procedura legislativa speciale), pur non essendo riconducibile alle ipotesi tipiche di atti giuridici dell’Unione (regolamenti, direttive e decisioni)