L'**imposta sul reddito delle persone fisiche**, abbreviata come **IRPEF**, è l'imposta sul reddito delle persone nella Repubblica Italiana. L'IRPEF è un'imposta diretta, personale, progressiva a scaglioni (aliquote crescenti all’aumentare della base imponibile) e generale (colpisce tutti i redditi della persona). È in vigore dal 1974 ed è oggi regolata dal [testo unico delle imposte sui redditi (TUIR)](https://it.wikipedia.org/wiki/Testo_unico_delle_imposte_sui_redditi "Testo unico delle imposte sui redditi"), emanato con [DPR](https://it.wikipedia.org/wiki/Decreto_del_presidente_della_Repubblica "Decreto del presidente della Repubblica") 22 dicembre [1986](https://it.wikipedia.org/wiki/1986 "1986") n. 917.

**Presupposto** (fatto-indice espressivo della capacità contributiva che giustifica il concorso individuale alle spese pubbliche, ex art. 53 Cost.) è, al pari dell'IRES, il possesso di redditi, **in denaro o in natura**, rientranti in una delle categorie di cui all’art. 6 (di solito reddito-prodotto, ossia derivante da fonte produttiva; talvolta proventi derivanti da altre fonti: es. vincite di lotterie, concorsi, plusvalenze, c.d. reddito-entrata)
- “**Possesso” non in senso civilistico** (1140), bensì esprime la relazione giuridica tra il reddito e il soggetto cui deve essere attribuito. Diversi criteri di imputazione soggettiva (ad es. _percezione_, nel caso dei redditi di lavoro; possesso riferito agli immobili, per i redditi fondiari; ancora, per il reddito di impresa è correlato alle risultanze delle scritture contabili). Se ne deduce un'eterogeneità di nozioni ascrivibili al possesso e pertanto la necessità di individuare per ogni singola categoria reddituale i fatti che ne determinano la tassabilità
- **Reddito**: il TUIR non contiene una definizione di reddito. La stessa deve ritrarsi in via interpretativa. Il concetto di reddito accolto dal legislatore tributario italiano è quello di reddito prodotto, costituito dagli incrementi patrimoniali realizzati da un soggetto, nell'arco di un determinato periodo temporale, provenienti da specifiche fonti produttive. 
	- Incremento di un patrimonio: sono comprese le somme e indennità percepite, anche in forma assicurativa, da un soggetto a titolo di risarcimento danni, solo se conseguite in sostituzione di altri redditi (c.d. lucro cessante). Tali somme costituiscono redditi della stessa categoria di quelli sostituiti o perduti. Il soggetto deve avere la disponibilità di tale incremento
	- **Flusso**: misurabile in un determinato periodo di tempo (periodo di imposta). **Periodo di imposta** è l’anno solare (art. 7 TUIR): obbligazione tributaria autonoma per ogni anno (IRPEF è dunque una imposta **periodica**). Le singole componenti reddituali vengono imputate in uno specifico periodo di imposta, a seconda che la determinazione del reddito risponda al **principio di competenza** (rileva il momento in cui il credito o il debito è sorto) o di **cassa** (l'effettiva erogazione)
	- **Collegato ad una specifica fonte produttiva**: da immobile (redditi fondiari); da investimento mobiliare (di capitale); da un'attività (di lavoro autonomo, di impresa, di lavoro subordinato) dal compimento di un atto giuridico o di un fatto (redditi diversi). L'incremento non riconducibile ad alcuna fonte non può considerarsi reddito fiscale

L'IRPEF è imposta:
- personale, in quanto a differenza delle imposte reali pone al centro il soggetto passivo del tributo, possessore del reddito, permettendo la valutazione di elementi soggettivi nel calcolo di imposta. E' riconosciuta la possibilità al contribuente di scomputare somme in grado di riflettere oneri, spese, carichi di famiglia, condizioni sociali. In questo modo, il carico fiscale è graduato anche in ragione della situazione personale
- **Globale e complessiva**: tutti i redditi prodotti dal soggetto passivo confluiscono in un'unica base imponibile. Il reddito è quello complessivo del soggetto, formato dalla somma dei redditi delle diverse categorie (considerando le perdite), che viene imputato e tassato unitariamente
- **Progressiva**, improntata ai criteri di progressività, attuata attraverso scaglioni di reddito con aliquote crescenti all'aumentare della base imponibile.

### Elementi strutturali del tributo
- Presupposto di imposta: possesso di redditi, **in denaro o in natura**, rientranti in una delle categorie di cui all’art. 6 [di solito reddito-prodotto, ossia derivante da fonte produttiva; talvolta proventi derivanti da altre fonti: es. vincite di lotterie, concorsi, plusvalenze, c.d. reddito-entrata] durante il periodo di imposta
- Soggetti passivi: **persone fisiche, residenti e non residenti nel territorio dello Stato** (per i residenti su tutti i redditi posseduti; per i non residenti, solo sui redditi prodotti nel territorio dello Stato). Non è dunque la cittadinanza ma **la residenza** a determinare la sfera di applicazione dell’imposta
- Base imponibile: reddito complessivo del soggetto, formato per i residenti da tutti i redditi posseduti al netto degli oneri deducibili e della deduzione per l’abitazione principale e per i non residenti soltanto da quelli prodotti nel territorio dello Stato
- Aliquote: differenziate a seconda degli scaglioni di redditi di riferimento

##### Base imponibile (art. 3 TUIR)
Nel caso dell’IRPEF la base imponibile è costituita da tutti i redditi prodotti dal soggetto passivo nel periodo d’imposta, cioè nell’anno solare. La grandezza così determinata prende anche il nome di **base imponibile lorda**.
Da essa occorre sottrarre gli oneri deducibili per poter calcolare la **base imponibile netta**, cioè la grandezza sulla quale effettivamente si andrà a calcolare l’imposta.

Sono esclusi dalla base imponibile i redditi soggetti a tassazione separata: si tratta dei redditi tassativamente elencati dall’art. 17 TUIR, per i quali, comunque, il contribuente può optare per la tassazione ordinaria (art. 3, comma 2, TUIR).

Non concorrono altresì a formare la base imponibile:
- i redditi esenti dall’imposta e quelli soggetti a ritenuta alla fonte a titolo di imposta o ad imposta sostitutiva (art. 3, comma 3, lett. a) TUIR); 
- gli assegni periodici destinati al mantenimento dei figli (art. 3, comma 3, lett. b), TUIR);
- gli assegni familiari, l’assegno per il nucleo familiare e gli emolumenti per carichi di famiglia erogati nei casi consentiti dalla legge (art. 3, comma 3, lett. d), TUIR);
- la maggiorazione sociale dei trattamenti pensionistici prevista dall’articolo 1, L. 29 dicembre 1988, n. 544 (art. 3, comma 3, lett. d-bis), TUIR).
- le somme corrisposte a titolo di borsa di studio dal Governo italiano a cittadini stranieri in forza di accordi e intese internazionali (art. 3, comma 3, lett. d-ter), TUIR).
##### Aliquote IRPEF
La determinazione delle aliquote è spesso oggetto di riforme e rimodulazioni

Nella versione fino al 31 dicembre 2021, l'art 11 TUIR prevedeva cinque scaglioni di reddito

Le aliquote sono state poi modificate nel 2022 con la riduzione a quattro scaglioni (fino a 15k 23%, da 15 fino a 28 k 25%, da 28 a 50k 35%, oltre 50k 43%)

Il Decreto Legislativo n 216/2023 ha previsto che **a partire dal 1° gennaio e fino al 31 dicembre 2024 le aliquote e gli scaglioni dell'Irpef sono così strutturati:**
- aliquota del 23 per cento per i redditi fino a 28.000 euro,
- aliquota del 35 per cento per i redditi superiori a 28.000 euro e fino a 50.000 euro,
- aliquota del 43 per cento per i redditi che superano 50.000 euro,

##### Soggetti passivi
La residenza fiscale è fondamentale per individuare il soggetto passivo di imposta in quanto individua un criterio di collegamento con il territorio statale, che giustifica l'imposizione secondo il principio dell'utile mondiale, in base al quale sono tassate: 
- le persone fisiche residenti subiscono l’imposizione per tutti i redditi comunque e ovunque prodotti (c.d. “worldwide income taxation principle”);
- le persone fisiche non residenti sono soggetti all’IRPEF esclusivamente per i redditi prodotti nello Stato italiano.

La nozione di “residenza” ai fini fiscali non corrisponde alla nozione civilistica di  esidenza e, per questo, ai fini dell’imposta sul reddito delle persone fisiche, si considerano residenti in Italia le persone fisiche che nella maggior parte del periodo d’imposta (anno solare per le persone fisiche) rispettino uno dei seguenti requisiti: 
- risultano iscritte nelle anagrafi della popolazione residente;
- non sono iscritte nelle anagrafi, ma hanno il domicilio nello Stato, ai sensi dell’art. 43 c.c.;
- non sono iscritte nelle anagrafi, ma hanno la residenza nello Stato (art. 2, comma 2, TUIR)

Per contrastare il fenomeno del trasferimento fittizio di residenza fiscale all'estero, il legislatore ha previsto (art. 2 c. 2-bis TUIR) una presunzione relativa di residenza in Italia per i cittadini italiani cancellati dalle anagrafi della popolazione residente e trasferiti in Stati c.d. "black list"

La declinazione del principio di localizzazione della fonte di reddito, in base al quale definire l'assoggettamento ad imposta di persone fisiche, società ed enti non residenti, è contenuta nell'art. 23 TUIR, che fissa differenti criteri a seconda delle singole categorie redituali:
- criterio della sussistenza in Italia dell'immobile (per i redditi fondiari)
- corresponsione da parte di soggetti residenti in Italia (per redditi di capitale)
- esercizio dell'attività e prestazione di lavoro in Italia (redditi di lavoro autonomo e subordinato)
- esercizio dell'attività in Italia tramite una stabile organizzazione (per i redditi di impresa))

Può accadere che un contribuente sia considerato fiscalmente residente in due diversi Stati (c.d. doppia residenza) e che, quindi, potenzialmente questi Stati possano/vogliano esercitare la propria potestà impositiva sullo stesso reddito appartenente al medesimo soggetto. Questo determinerebbe un fenomeno di doppia imposizione, il quale, benché non sia normativamente vietato, sicuramente avrebbe delle ripercussioni negative sui traffici e sugli spostamenti. Per tali ragioni, gli Stati generalmente sottoscrivono delle Convenzioni bilaterali contro le doppie imposizioni per arginare tale fenomeno, sulla falsa riga delle Convenzioni bilaterali OCSE. Tali convenzioni hanno il pregio di dirimere eventuali fenomeni di doppia imposizione (l'art. 4 contiene delle regole, tie break rules) stabilendo quale Stato può vantare la propria pretesa impositiva.


### Schema di funzionamento dell'imposta e no tax area
Per le persone fisiche, il periodo di imposta viene individuato secondo il criterio dell'annualità e il principio dell'autonomia: "l'imposta è dovuta per anni solari, a ciascuno dei quali corrisponde un'obbligazione tributaria autonoma, salvo quanto stabilito nel c. 3 dell'art. 8 e nel secondo periodo del comma 3 dell'art. 11".

Il procedimento per determinare l’ammontare dell’imposta da pagare consta delle seguenti fasi:
1. **Determinazione del reddito complessivo lordo** (art. 8 TUIR): è la somma dei singoli redditi netti che appartengono ad una delle categorie indicate dall’art. 6 TUIR.
2. **Determinazione del reddito imponibile** (o **base imponibile netta**): è la differenza tra il reddito complessivo lordo e gli oneri deducibili ex art. 10 TUIR.
3. **Determinazione dell’imposta lorda**: si calcola applicando al reddito imponibile netto le aliquote crescenti per scaglioni di reddito e sommando i risultati ottenuti per ogni singolo scaglione.
4. **Determinazione dell’imposta da pagare (o imposta netta**): si calcola sottraendo dall’imposta lorda le detrazioni, gli oneri detraibili, le ritenute d’acconto e gli eventuali crediti e acconti d’imposta.

###### Determinazione del reddito complessivo lordo: le singole categorie di reddito
I singoli redditi sono classificati nelle seguenti categorie (art. 6 TUIR):
(A) Redditi da lavoro dipendente (artt. 49 - 52, TUIR);
(B) Redditi di lavoro autonomo (artt. 53 - 54, TUIR);
(C) Redditi fondiari (artt. 25 - 43, TUIR);
(D) Redditi di capitale (artt. 44 - 48, TUIR);
(E) Redditi di impresa (artt. 55 - 66, TUIR);
(F) Redditi diversi (artt. 67 - 71, TUIR).

Ai sensi dell’art. 8 TUIR «il reddito complessivo si determina sommando i redditi di ogni categoria che concorrono a formarlo e sottraendo le perdite derivanti dall'esercizio di arti e professioni. Non concorrono a formare il reddito complessivo dei percipienti i compensi non ammessi in deduzione ai sensi dell'articolo 60». Inoltre, ai sensi del successivo art. 9 TUIR, «i redditi e le perdite che concorrono a formare il reddito complessivo sono determinati distintamente per ciascuna categoria (…) in base al risultato complessivo netto di tutti i cespiti
che rientrano nella stessa categoria».

Ogni reddito costituisce un addendo che, sommato agli altri, permette di giungere alla determinazione del reddito complessivo (c.d. imponibile lorda) la quale appunto si ottiene sommando algebricamente i risultati ottenuti dalla qualificazione giuridica dei redditi

###### Determinazione del reddito imponibile (base imponibile netta)
Per determinare il reddito imponibile, base di applicazione delle aliquote per il calcolo dell'imposta dovuta, occorre calcolare il reddito complessivo lordo.
Nella prima fase vengono individuati e qualificati i singoli redditi, aggregandoli secondo le rispettive categorie di appartenenza ai fini del calcolo del reddito complessivo. E' bene precisare, in ogni caso, che per alcune categorie reddituali, il risultato può essere una perdita, di conseguenza il reddito complessivo corrisponderà al risultato di una somma algebrica ottenuta:
- sommando i redditi netti di ogni categoria, percepiti dal contribuente, esclusi quelli soggetti a ritenuta alla fonte a titolo di imposta o che hanno scontato l'imposta sostitutiva o quelli soggetti a tassazione separata
- sottraendo le eventuali perdite derivanti dall'esercizio di imprese commerciali o dall'esercizio di arti e professioni.

Le perdite delle imprese commerciali in contabilità semplificata e quelle derivanti dall'esercizio di arti o professioni concorrono algebricamente con altri redditi a determinare il reddito complessivo, senza possibilità di riportare a nuovo il risultato negativo.

Per determinarei l reddito complessivo netto, ovvero la base imponibile, è necessario decurtare dal reddito complessivo lordo gli oneri deducibili, indicati nell'art. 10 TUIR. La legge non fornisce una definizione di onere deducibile ma fornisce solo un elenco tassativo, con la conseguenza che non è ammessa la deduzione dal reddito di spese diverse da quelle elencate.
- i canoni, livelli, censi ed altri oneri gravanti sui redditi degli immobili che concorrono a formare il reddito complessivo, compresi i contributi ai consorzi obbligatori per legge o in dipendenza di provvedimenti della pubblica amministrazione; sono in ogni caso esclusi i contributi agricoli unificati;
- spese mediche e di assistenza specifica necessarie nei casi di grave e permanente invalidità o menomazione, sostenute dai soggetti indicati nell'articolo 3 della legge 5 febbraio 1992, n. 104
- gli assegni periodici corrisposti al coniuge, ad esclusione di quelli destinati al mantenimento dei figli, in conseguenza di separazione legale ed effettiva, di scioglimento o annullamento del matrimonio o di cessazione dei suoi effetti civili, nella misura in cui risultano da provvedimenti dell'autorità giudiziaria;
- gli assegni periodici corrisposti in forza di testamento o di donazione modale e, nella misura in cui risultano da provvedimenti dell'autorità giudiziaria, gli assegni alimentari corrisposti a persone indicate nell'articolo [433](https://www.brocardi.it/codice-civile/libro-primo/titolo-xiii/art433.html "Persone obbligate") del codice civile
- i contributi previdenziali ed assistenziali versati in ottemperanza a disposizioni di legge, nonché quelli versati facoltativamente alla gestione della forma pensionistica obbligatoria di appartenenza, ivi compresi quelli per la ricongiunzione di periodi assicurativi. Sono altresì deducibili i contributi versati al fondo di cui all'articolo 1 del decreto legislativo 16 settembre 1996, n. 565. I contributi di cui all'articolo 30, comma 2, della legge 8 marzo 1989, n. 101, sono deducibili alle condizioni e nei limiti ivi stabilit
- i contributi versati alle forme pensionistiche complementari di cui al decreto legislativo 5 dicembre 2005, n. 252, alle condizioni
- diverse erogazioni liberali in denaro

###### Determinazione dell'imposta lorda
Al reddito complessivo netto si applicano le aliquote per scaglioni e si determina l’**imposta lorda**

###### Determinazione imposta netta
All'imposta lorda devono essere sottratte le detrazioni (scomputo degli oneri il cui importo può essere sottratto dall'imposta lorda - e non dal reddito complessivo - come le deduzionu):
Le principali detrazioni sono
- detrazioni per carichi di famiglia (soggetto che non ha reddito superiore a 2840,51; dal 1 gennaio 2019 per i figli fino a 24 anni limite elevato a 4000) e per il lavoro prestato
- detrazioni per coniugi e figli, o altri soggetti, espresse in euro, variano a seconda del reddito complessivo (al netto dell’abitazione principale)
- detrazione per redditi di lavoro e altre tipologie (pensioni)

Oneri detraibili (spese funebri, spese mediche diverse da quelle ammesse in deduzione, frequenza di scuole e università).

Dopo lo scomputo delle detrazioni, si ottiene l'ammontare dell'imposta netta, astrattamente dovuta per il periodo di imposta di riferimento, che rappresenta l'oggetto della obbligazione tributaria relativa a quella manifestazione di capacità contributiva che è il reddito complessivo.
Infine, avviene lo scomputo di ritenute di acconto, crediti di imposta e altre somme anticipate, direttamente dall'imposta netta così determinata nelle fasi precedenti. 
A seguito dello scomputo di tali valori, si determina l'imposta che il contribuente sarà tenuto a versare. 
Qualora l'imposta netta risulti inferiore alla somma dei crediti di imposta, versamenti di acconto e ritenute, l'eccedenza costituirà un credito di imposta per il contribuente che può chiederne il rimborso in sede di dichiarazione dei redditi oppure riportare l'eccedenza in diminuzione dell'imposta relativa al periodo di imposta successivo.
Nel caso inverso (cioè nel caso in cui l'ammontare dell'imposta netta superi la somma dei crediti di imposta, versamenti d'acconto e ritenute), la differenza deve essere versata


### Categorie di reddito
Le disposizioni del TUIR relative alle singole categorie reddituali svolgono la funzione di specificare gli elementi oggettivi e soggettivi del presupposto in relazione alle singole fonti produttive e di prevedere analitiche regole di determinazione della base imponibile, valevoli in linea di principio per tutte le imposte sui redditi (sia a fini IRPEF che IRES).
Vengono a delinearsi così una pluralità di basi imponibili (singoli addendi nel calcolo del reddito complessivo) corrispondenti alle diverse categorie di reddito, destinate a confluire in un'unica base imponibile

I redditi sono classificati in sei categorie:
A: redditi fondiari;
B: redditi da capitale;
C: redditi da lavoro dipendente;
D: redditi da lavoro autonomo;
E: redditi di impresa;
F: redditi diversi.

#### Redditi fondiari
Redditi dei terreni e fabbricati situati nel territorio dello Stato che sono o devono essere iscritti nel catasto dei terreni o nel catasto edilizio urbano. 

I redditi fondiari non sono redditi effettivi, ma sono sono determinati in via forfettaria sulla base di tariffe d’estimo catastali. Si tratta quindi di una definizione di reddito normale. 
Il reddito fondiario colpisce il contribuente indipendentemente dall'effettiva percezione del reddito: ciò in quanto non sempre il reddito derivante dal terreno o dall'unità immobiliare garantisce al contribuente un'effettiva e concreta percezione dei proventi nel periodo di imposta. Il possessore può ad esempio rispettivamente usufruire direttamente del terreno o dell'immobile, non coltivarlo, darlo in affitto o locazione.

La determinazione forfettaria rende il reddito fondiario un reddito medio ordinario: essa ha dato dubbi di costituzionalità alla luce del principio di effettività contributiva.

**Redditi dei terreni**:
- Sono i redditi prodotti da terreni situati in Italia.
- Si distinguono in:
    - **Reddito dominicale**: è il reddito attribuito al proprietario di terreni agricoli, calcolato sulla base della **rendita catastale** del terreno.
    - **Reddito agrario**: è il reddito attribuito a chi utilizza il terreno per l'attività agricola (il coltivatore diretto o il conduttore del terreno).
- Questi redditi sono determinati in base alla rendita catastale rivalutata.

 **Redditi dei fabbricati**:
- Sono i redditi derivanti dalla proprietà o altro diritto reale su fabbricati (case, edifici commerciali, ecc.).
- Si distinguono a seconda che l’immobile sia:
    - **Locato**: in questo caso il reddito è costituito dal canone di locazione percepito (nel regime ordinario si tassa il 95% del canone).
    - **Non locato (tenuto a disposizione)**: il reddito viene calcolato sulla base della rendita catastale rivalutata.
    - **Abitazione principale**: in questo caso, il reddito fondiario non è tassato se l'immobile è destinato ad abitazione principale

#### Redditi da capitale
Si riferiscono ai redditi derivanti dall'impiego di capitale, senza che vi sia un’attività lavorativa. Sono disciplinati principalmente negli **articoli 44 e seguenti del D.P.R. 917/1986**.

- Si generano dall'impiego di capitale in strumenti finanziari, come azioni, obbligazioni, depositi, e simili.
- Non sono collegati a una prestazione lavorativa, ma all’uso del capitale investito.
- Il reddito di capitale è rilevante non nel periodo di imposta in cui matura ma nel periodo di imposta in cui esso viene percepito
- Non costituiscono redditi di capitale i redditi derivanti da operazioni di investimento incerte nell'an e nel quantum (es. plusvalenze), le quali rientrano nella categoria dei redditi diversi. I redditi derivanti da attività di impresa sono qualificati nella categoria dei redditi di impresa.

##### Redditi da lavoro dipendente (49-52)
I **redditi da lavoro dipendente** sono disciplinati dagli **articoli 49-52 del TUIR** (D.P.R. 917/1986) e comprendono tutti i redditi derivanti da un rapporto di lavoro caratterizzato da **vincolo di subordinazione**. Il lavoratore dipendente presta la propria attività sotto la direzione e il controllo del datore di lavoro, ricevendo in cambio una retribuzione.
Fondamentale è l'esistenza di un vincolo di subordinazione

**Principio di omnicomprensività** (Art. 51, comma 1):
- Questo principio stabilisce che il **reddito da lavoro dipendente** comprende **tutti i compensi** che il lavoratore percepisce in relazione al rapporto di lavoro, indipendentemente dalla forma con cui vengono corrisposti (stipendio, premi, indennità, fringe benefit, ecc.).
- Non conta se i compensi sono in **denaro o in natura**, e include anche i **benefici accessori** o vantaggi derivanti dalla posizione lavorativa.

- L'art. 50 TUIR elenca le tipologie di redditi assimilati al lavoro dipendente, come le somme corrisposte ai collaboratori coordinati e continuativi o le pensioni.

##### Redditi di impresa (55-56)
L’articolo 55 del TUIR definisce redditi d’impresa quelli che derivano dall’esercizio di imprese commerciali, considerando tale lo svolgimento, per professione abituale, ancorchè non esclusiva, delle attività indicate nell’articolo 2195 del codice civile e delle attività indicate alle lettere b) e c) del comma 2 dell’articolo 32 del TUIR che eccedono i limiti ivi stabiliti, anche se non organizzate in forma d’impresa.


La nozione di reddito d’impresa trae origine dalla qualificazione civilistica. In particolare, I’articolo 2082 del codice civile definisce imprenditore colui il quale esercita professionalmente un’attività economica organizzata al fine della produzione o dello scambio di beni o di servizi.

In realtà, la normativa tributaria, pur richiamandosi ai principi dettati dal codice civile per l’individuazione dell’impresa, ne amplia i presupposti.

Ai fini fiscali, infatti, mentre si prescinde dal requisito organizzativo, viene attribuito maggior rilievo al requisito della professionalità nello svolgimento dell’attività di impresa.
E’ la professionalità abituale, anche se non esclusiva, che consente di distinguere, dal punto di vista fiscale, il reddito di impresa da altri tipi di reddito (occasionali).

**Principio di derivazione dal conto economico civilistico** (assumendo come base l'utile o la perdita risultante dal conto economico e apportando le variazioni in aumento o diminuzione conseguenti all'applicazione delle specifiche norme fiscali):
- L'art. 83 stabilisce che il reddito d'impresa ai fini fiscali è determinato in base al risultato civilistico derivante dal **conto economico** redatto secondo le norme del **codice civile** e i **principi contabili nazionali** (OIC), con le modifiche necessarie previste dalla normativa fiscale.
- Questo principio di derivazione si applica per determinare il reddito imponibile, partendo dal risultato d'esercizio (utile o perdita) indicato nel bilancio d'esercizio dell’impresa, che viene poi **rettificato** in base alle norme fiscali.
- L'obbiettivo è garantire una coerenza tra il risultato contabile e quello fiscale, evitando doppi conteggi o sovrapposizioni.