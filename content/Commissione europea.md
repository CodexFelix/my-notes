A differenza di Consiglio europeo e Consiglio, la Commissione è un **organo di individui**, in quanto i Commissari non rappresentano gli interessi degli Stati da cui provengono, ma agiscono nell’esclusivo interesse dell’Unione.

I membri della Commissione sono scelti in base alla loro competenza generale e al loro impegno europeo e tra personalità che offrono tutte le garanzie di ==indipendenza e professionalità==. 
- In sede di nomina, i membri sono scelti in base alla loro competenza generale e il loro impegno europeo tra personalità che offrono tutte le garanzie di indipendenza
- La Commissione esercita le sue responsabilità in piena indipendenza: i suoi membri non sollecitano né accettano istruzioni da alcun governo, istituzione, organo o organismo. Essi si astengono da ogni atto incompatibile con le loro funzioni o con l'esecuzione dei loro compiti. Gli Stati membri rispettano la loro indipendenza e non cercano di influenzarli nell'adempimento dei loro compiti
- la regola di cui al citato art. 17 par. 3 TUE non vale per uno dei suoi membri, in particolare l'Alto Rappresentante dell'Unione, che ricopre la carica di vicepresidente. Questi infatti è assegnatario di funzioni peculiari e agisce in veste di mandatario del Consiglio.

Fino al 31 ottobre 2014 la Commissione era composta da un cittadino di ciascuno Stato membro, compreso il Presidente e l’Alto rappresentante, che è uno dei vicepresidenti. 
A decorrere dal 1 novembre 2014, la Commissione è composta da un numero di membri, compreso il presidente e l'alto rappresentante dell'Unione per gli affari esteri e la politica di sicurezza, corrispondente ai due terzi del numero degli Stati membri, a meno che il Consiglio europeo, deliberando all'unanimità, non decida di modificare tale numero


### Nomina
La Commissione è nominata secondo una procedura articolata nelle seguenti fasi: 
- il Consiglio europeo, deliberando a maggioranza qualificata, individua il candidato alla carica di Presidente, tenuto conto delle elezioni del Parlamento europeo;
- il Parlamento europeo, ricevuta la proposta del Consiglio europeo, elegge il candidato Presidente, con l’approvazione della maggioranza dei membri che lo compongono;
- gli Stati membri presentano proposte in merito alle personalità da nominare come componenti della Commissione;
- il Consiglio, di comune accordo con il Presidente eletto, forma un elenco delle personalità da proporre per la nomina a membri della Commissione, selezionandole in base alle proposte presentate dagli Stati membri;
- il Consiglio europeo, con l’accordo del Presidente della Commissione, nomina l’Alto rappresentante che diventa uno dei vicepresidenti della Commissione;
- il Presidente, l’Alto rappresentante dell’Unione per gli affari esteri e la politica di sicurezza e i membri indicati nell’elenco formato dal Consiglio sono soggetti ad un voto di approvazione del Parlamento europeo;
- in seguito a tale approvazione, il Consiglio europeo, deliberando a maggioranza qualificata, nomina la Commissione.

La procedura è segnata da tre momenti essenziali:
1) Nomina del Presidente della Commissione, da parte del Parlamento europeo su proposta del Consiglio Europeo
2) Formazione dell'elenco delle persone da proporre come membri della commissione da parte del Consiglio di comune accordo con il Presidente eletto della commissione
3) La presentazione della Commissione per il voto di approvazione

### **Mandato**
Il mandato dei membri della Commissione **dura 5 anni**.

Tuttavia può terminare anticipatamente, oltre che nell’ipotesi di dimissioni volontarie, in tre casi:
- approvazione di una mozione di censura da parte del Parlamento europeo;
- dimissioni d’ufficio si qualsiasi membro, pronunciate dalla Corte di giustizia, su istanza del Consiglio o dalla Commissione stessa, in caso di violazione degli obblighi derivanti dalla carica di membro dell’istituzione, perdita delle condizioni necessarie all’esercizio delle funzioni o commissione di una colpa grave;
- dimissioni obbligatorie di un membro, su richiesta del Presidente della Commissione.

Le competenze spettanti alla commissione sono ripartite tra i membri della Commissione. 

L’attività è suddivisa tra varie **direzioni generali**, poste sotto la responsabilità di ciascun membro della Commissione. L’operato di quest’ultima è regolato dal **principio di collegialità** vale a dire che tutti i membri sono congiuntamente responsabili sul piano politico delle decisioni adottate.

### **Funzioni**
Le deliberazioni della Commissione sono assunte a maggioranza dei suoi componenti.

Alla Commissione competono (17 TUE):
- una **funzione di iniziativa legislativa**, che si sostanzia nella presentazione di progetti di atti legislativi al Consiglio e al Parlamento.  Il potere di proposta spetta esclusivamente alla Commissione, salva diversa previsione dei Trattati (289 par. 4 TFUE). Il ruolo assegnato alla Commissione nella procedura legislativa risulta coerente ai connotati di indipendenza e professionalità dei suoi componenti, che la rendono portatrice dell'interesse generale dell'Unione.
  La proposta della Commissione assume un valore peculiare nel procedimento legislativo; può essere di regola emendata dal Consiglio solo all’unanimità; la limitazione del potere di modifica è funzionale a garantire la conformità dell'atto adottato all'interesse generale dell'Unione.
  L'iniziativa **può essere sollecitata da**:
	  1. la **cittadinanza dell’Unione** (corrispondente a “cittadini dell'Unione, in numero di almeno un milione, che abbiano la cittadinanza di un numero significativo di Stati membri, possono prendere l'iniziativa d'invitare la Commissione europea, nell'ambito delle sue attribuzioni, a presentare una proposta appropriata su materie in merito alle quali tali cittadini ritengono necessario un atto giuridico dell'Unione ai fini dell'attuazione dei trattati”);
	  2. altre **istituzioni dell’Unione**, come il Parlamento europeo, il Consiglio ed il Consiglio europeo.
- una **funzione esecutiva** che si traduce in:
	1. esercizio delle competenze di esecuzione, conferite per l’attuazione di atti giuridicamente vincolanti dell’Unione, ove siano necessarie condizioni uniformi di esecuzione;
	2. adozione di atti delegati dal Consiglio, aventi carattere non legislativo e portata generale, che integrano o modificano determinati elementi non essenziali di un atto legislativo, ai sensi dell'art. 290 TFUE. La delega di potere (definita come delega di attuazione) è circoscritta sotto diversi profili ad opera dell'atto legislativo che ne costituisce la fonte: è infatti limitata quanto agli obiettivi, al contenuto, alla portata e alla durata, nonché alle condizioni di esercizio della stessa. In tale contesto il Consiglio modula l'esercizio del potere di delega mediante il ricorso alla procedura dei comitati, formati da rappresentanti degli Stati membri, chiamati ad affiancare la Commissione nell'esercizio del potere ad essa delegato
- una **funzione di gestione finanziaria**, che si sostanzia nell’esecuzione del bilancio annuale, approvato dal Parlamento europeo e dal Consiglio secondo una procedura legislativa speciale cui la stessa Commissione partecipa in veste di proponente. Tale istituzione, infatti, redige il progetto di bilancio annuale. Gestisce, inoltre, i fondi per le politiche dell’UE.
- una **funzione di controllo**, che si sostanzia nella verifica sulla corretta osservanza degli obblighi derivanti dall’ordinamento dell’Unione. La Commissione vigila sull’applicazione dei trattati e degli atti adottati dalle istituzioni in virtù dei trattati, assumendo così il ruolo di custode della legalità nell’ambito dell’Unione. Tale controllo è effettuato sia nei confronti degli stati membri, che delle istituzioni, ==attraverso il ricorso alla Corte di Giustizia in caso di violazione da parte degli Stati membri con il ricorso per infrazione, nei confronti delle altre istituzioni con il ricorso di annullamento (263 TFUE) e il ricorso in carenza (265)==.
	- La commissione svolge altresì una funzione di controllo nei confronti di privati (persone fisiche e giuridiche) esercenti un'attività di impresa nell'ambito del settore relativo alla disciplina della concorrenza (105 e 106 TFUE): in particolare vigila sull'osservanza delle regole in materia di divieto di intese e di sfruttamento abusivo di posizione dominante. In tale ambito dispone altresì di poteri sanzionatori: può comminare alle imprese una sanzione pecuniaria, in forma di ammenda o penalità di mora (Reg. 1/2003, artt. 23 e 24)
- una **funzione di rappresentanza** che riguarda:
	1. il compimento di attività giuridica in nome dell’Unione (335 TFUE);
	2. la gestione delle relazioni internazionali, ad eccezione del settore della PESC dove le funzioni di rappresentanza spettano all’Alto rappresentante per l’Unione.

### Presidente della Commissione 
Il Presidente della Commissione:
a. definisce gli orientamenti dell’attività della Commissione;
b. decide l'organizzazione interna della Commissione per assicurare la coerenza, l'efficacia e la collegialità della sua azione;
c. nomina i vicepresidenti, fatta eccezione per l'alto rappresentante dell'Unione per gli affari esteri e la politica di sicurezza, tra i membri della Commissione;
d. ha il potere di obbligare un membro della Commissione a rassegnare le sue dimissioni;
e. riveste la qualità di membro del Consiglio europeo;

Il Presidente della Commissione è eletto dal Parlamento europeo, che approva a maggioranza dei membri che lo compongono il candidato proposto dal Consiglio europeo (dopo che quest'ultimo ha eseguito le opportune consultazioni); se il candidato non ottiene la maggioranza, il Consiglio europeo, deliberando a maggioranza qualificata, propone entro un mese un nuovo candidato, che è eletto dal Parlamento europeo secondo la stessa procedura.


### Alto Rappresentante dell'Unione per gli affari esteri e la politica di sicurezza
Il Consiglio europeo, deliberando a maggioranza qualificata con l'accordo del Presidente della Commissione, nomina l'alto rappresentante dell'Unione per gli affari esteri e la politica di sicurezza. Il Consiglio europeo può porre fine al suo mandato mediante la medesima procedura.

L'alto rappresentante:
- guida la politica estera e di sicurezza comune dell'Unione;
- contribuisce con le sue proposte all'elaborazione di detta politica e la attua in qualità di mandatario del Consiglio;
- presiede il Consiglio «Affari esteri»;
- è uno dei vicepresidenti della Commissione, con il compito di vigilare sulla coerenza dell'azione esterna dell'Unione. In tale veste, è incaricato delle responsabilità che incombono a tale istituzione nel settore delle relazioni esterne e del coordinamento degli altri aspetti dell'azione esterna dell'Unione.